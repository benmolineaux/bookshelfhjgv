CHM  
-Corpus of Historical Mapudungun (Corpus Histórico del Mapudungun)
https://benmolineaux.github.io/bookshelf/
--------------------------------------------------------
TEXT: 17 (Mapudungun)
TITLE: Compendio de Historia Sagrada / Nidolke dəŋu Dios ñi Nùtram
AUTHOR: Félix José de Augusta
YEAR: 1903 (1st Edition)
PRINTED IN: Freiburg im Breisgau (Tipografía Pontífica B. Herder)
CATEGORY: Religious Texts
ORIGINAL DOCUMENT: 
DOCUMENT SCAN: 
TEXT OCR: Google Cloud Vision
OCR CORRECTIONS: Benjamin Molineaux
ENCODING: Unicode (UFT-8)
WORD COUNT: 12,000 (approx)
VERSION: 0.1 
--------------------------------------------------------
COMMENTS: 
--------------------------------------------------------
PAG I
Nidolke dəŋu Dios ñi
Nùtram
pu Chilemapuche ñi dəŋun meu.
Ñi rulpaqel ta
P. Félix José de Augusta,
Misionero Apostóliko Kapuchino, Baviera provincia meu tuulu.
Knecht, Friedrich Justus
TIPOGRAFIA PONTIFICIA DE B. HERDER.
FRIBURGO DE BRISGOVIA (ALEMANIA).
1903.

PAG II
COMPENDIO
DE
HISTORIA SAGRADA
para
uso de los niños que frecuentan las escuelas católicas.
Por el
Ilm̃o. Sr. Dr. D. Federico Justo Knecht,
Obispo auxiliar de Friburgo.
Edición araucana de
P. Félix José de Augusta,
Misionero Apostólico Capuchino, de la provincia de Baviera.
TIPOGRAFÍA PONTIFICIA DE B. HERDER.
FRIBURGO DE BRISGOVIA (ALEMANIA).
1903.

PAG III
Nidolke dəŋu Dios ñi
Nùtram
pu Chilemapuche ñi dəŋun meu.
Ñi rulpaqel ta
P. Félix José de Augusta,
Misionero Apostóliko Kapuchino, Baviera provincia meu tuulu.
Knecht, Friedrich Justus
TIPOGRAFIA PONTIFICIA DE B. HERDER.
FRIBURGO DE BRISGOVIA (ALEMANIA).
1903.

PAG IV
Imprimatur.
Friburgi Brisgoviae, die 20. Aprilis 1903.
☨ Thomas, Archiep̃ps.
En virtud de las presentes y por lo que á Nos toca concedemos
facultad para imprimir el librito titulado
Nidolke dəŋu Dios ñi Nùtram pu Chilemapuche
ñi dəŋun meu
ó sea traducción al idioma araucano del "Compendio de Historia
Sagrada por el Ilm̃o. Sr. Dr. D. F. J. Knecht", hecha por Nuestro
encargo por el R. P. Félix José de Augusta, Misionero Apostólico
Capuchino de la Prefectura Apostólica de Araucanía, siendo que
no contiene cosa contra la fe y las buenas costumbres.
Valdivia á 11 de Mayo de 1902.
Fr. Burcardo Ma. de Roettingen,
Prefecto Apostólico Capuchino y Superior Regular (l. i.).
Todos los derechos reservados.
Tipografía de B. Herder en Friburgo de Brisgovia.

PAG V
Á
Dirección
LA DISTINGUIDA SEÑORA
DÑA. ISABEL CORREA V. DE IRARRÁZAVAL,
GENEROSA FUNDADORA Y DIGNA PRESIDENTA DE LA SOCIEDAD PROTECTORA
DE ESCUELAS INDÍGENAS EN SANTIAGO DE CHILE,
DEDICA ESTE LIBRITO COMO DEBIL MUESTRA DE RESPETO Y GRATITUD
EL AUTOR.
159486

PAG VI
[BLANK]

PAG VII
Introducción.
El presente opúsculo es una fiel traducción, en
cuanto lo permite el genio del idioma araucano, del
"Compendio de la Historia Sagrada para el uso de los
niños que frecuentan las escuelas católicas, por el Ilm̃o.
Sr. Dr. D. Federico Justo Knecht, Obispo auxiliar de
Friburgo. Adornado con 46 grabados. Edición espa-
ñola de D. Vicente Ortí y Escolano."
Esta traducción al idioma araucano, se ha hecho prin-
cipalmente con el fin de facilitar al Misionero la ins-
trucción de los indios en la historia de nuestra salva-
ción, y para ponerla en manos de la juventud araucana
que asiste á las escuelas misionales.
El indio, casi por regla general, prefiere libros
escritos en castellano, á pesar de que, al llegar á nues-
tros colegios, ignore la mayoría de ellos este idioma.
Después de un año, ya el indio habla y lee bastante
el castellano; mas no para que pueda entender el texto
castellano del Catecismo é Historia sagrada. Y, como
casi la totalidad de los indios deja á sus hijos sólo un
año en nuestros colegios, es necesario enseñarles, ante
todo, las verdades de nuestra santa religión, en su
propio idioma; enseñarles á leer, además del castellano,

PAG VIII
el araucano, poniéndoles un texto de este idioma en
sus manos, para que, retirados de los colegios misio-
nales, sigan cultivando su espíritu en las verdades de
la historia de nuestra salvación.
Los niños araucanos que quedan más años en los
colegios misionales, hablan bien el castellano, y por
tanto no tienen necesidad de un texto araucano, mas
este, sin embargo, les servirá de fiel amigo que les
acompañará á sus chozas tristes, donde pueden leer y
enseñarlo á sus parientes y conocidos que no entiendan
el idioma español.
Viven además entre los infelices indios no pocos
españoles de buen corazón que hablan el araucano, los
que sabrán, sin duda, aprovecharse de esta Historia
Sagrada araucana para instruir en ella á sus conocidos,
ayudando así á la obra del Misionero á quien le es
imposible penetrar en todas las chozas por las enormes
distancias que separan las unas de las otras.
Para conseguir estos fines fué menester adaptar la
traducción al carácter de la lengua y al modo de ex-
presarse de los araucanos.
En esta traducción me ayudaron eficazmente dos
indígenas católicos, Pascual Segundo Painemilla Ñ (so-
brino de cacique) quien posee bastante bien el castellano,
y José Francisco Kolùñ, un pobre ciego, que también
lo habla. Parece que la traducción ha acertado bien el
modo de expresarse de los araucanos, porque, al leérsela
en mi capilla de Wapi, me interrumpieron muchas veces,


PAG IX
exclamando con entusiasmo: sí, sí, así habla el ma-
puche (indígena).
Es de lamentar que en cada publicación hecha en
idioma araucano, los autores se hayan servido de otros
caracteres para expresar ciertos sonidos propios del
lenguaje araucano, y, con el objeto de establecer más
uniformidad, me puse de acuerdo con el célebre arau-
canista Dr. D. Rodolfo Lenz, cuyo método me parece
ser el más adecuado para reproducir los sonidos pro-
pios del idioma. En verdad no es cosa fácil inventar
caracteres que armonicen á la perfección con el deli-
cado oído del araucano, el que rechaza, principalmente
el ignorante, todo sonido no adaptado á su claro tímpano.

I. Letras que se pronuncian como en castellano:
Vocales: a, e, i, o, u.
Consonantes: f, ch, l, ll, m, n, ñ, p, s, t, y.

II. Letras que expresan sonidos propios del idioma
araucano :
d – semejante á la z castellana, á la th inglesa y
á la d castellana.
ə -- muy breve, la e muda del francés.
ŋ - la ng alemana o la n castellana en banco,
blanco, gringo.
k - señala el sonido de c castellana en ca, co, cu
y de qu en que, qui, y se escribe ka, ke, kə,
ki, ko, ku, kù.

PAG X
l· - l pronunciada colocando la punta de la lengua
entre los dientes.
ll - al fin de la sílaba : la lengua por su parte ancha
toca al paladar.
n· - n pronunciada colocando la lengua entre los dientes.
ñ -- al fin de la sílaba: la lengua toca al paladar
por su parte ancha.
q -- es la û de Havestadt, ù como consonante, suena
parecido á g mal pronunciada. 
r - muy suave.
ʃ - j francesa en jeune, sch alemana, pero más suave.
tr - la punta de la lengua se aprieta bien contra el
paladar arriba de los dientes y se produce un
sonido de ch lanzándolo por los dientes superiores.
ù - una especie de ü muy sorda, sonido intermedio
entre u é i, los labios más ó menos como i; el
dorso medio de la lengua se encorva hacia el
paladar como para la g de gana, pero sin tocar
el paladar, acercándose mucho sale la q, seme-
jante á la g chilena en gana (Dr. Lenz).
v - bilabial, tiene sonido de f, en algunas regiones
la reemplaza.
w -- como hu en huevo, huaso.

III. Letras que suelen trocarse mutuamente:
1. ə, ù; 2. d, r, ∫; 3. t, ch; 4. t, tr; 5. o, u.
El autor.


PAG 1

Ñi nùtram Kuifi Testamento.

1. Elgen mapu.

Ñidol meu Dios elí wenumapu eŋu tuemapu kai.
Tuemapu dumiñkəlefui, triltraŋkəlefui ka wellilefui.
Feimeu fei pi Dios: „Məlepe pelon". Ka pelonŋetui :
fei wənen antù ŋefui.
Epuŋelu antù meu pi Dios: „Məlepe kallfù wenu."
Ka feikachi wefrumei feichi tutelu kallfù wenu.
Kùlaŋelu antù meu pi Dios: „Kom tuemapu meu
məlechi ko kiñe meu ŋəlpe, ka wefpape yafù mapu."
Ka felefui. Ka Dios aŋkùlechi pùlli „mapu" pifi, ka
ŋəlpeyùm ko l·afken·." Ka fei pi Dios: „Yallpe mapu
meu kachu, fen· ka aliwen." Ka felefui. Mapu karù-
letui ka wəlí fən· ka aliwén.
Meliŋelu antù meu pi Dios: „Məlepe kùde wenu."
Ka femŋechi felefui. Dios elfi antù, kùyen· ka waŋəl·en
ñi peloŋeam mapu.
Kechuŋelu antù meu pi ta Dios: „Məlepe challwa
pu ko, ùñəm miaupe n·eyen· mapu meu." Ka Dios elfi
challwa ka mopùŋelu fùchakeñma ka pichikeñma.

PAG 2
Kayuŋelu antù meu pi Dios: „Wəlpe mapu fill
kakeumechi kulliñ." Ka wefrumei pu kulliñ. Iñaŋechi
Dios elí che.
Reqleŋelu antù meu ùrkùtui Dios ka kùme piñmafi
ka santulfi təfachi antù.

2. Elŋen pu ánjel ka ñi trananaqu.

Ka femŋechi Dios eli fùcha trauwən kùrəfŋelu ka
pefalnulu, „ánjel" pikefiiñ: ñidol meu kùmeŋefuiŋn ka
kùme pəllilefuiŋn.

PAG 3
Welu fentren ánjel malmaŋetuiŋn ka mailaiŋn ñi.
taŋkùafiel ta Dios. Feimeu Miguel eŋn kùmeke pu
ánjel lefkontufiŋn wedake pu anjel ka ùtrəfentufiŋn
wenumapu meu ka tranantǝkufiŋn kùtralmapu meu.
Ñi ñidol wedake pu ánjel „Satanás" piŋei, fill wedake
pu ánjel „wekufu" piŋeiŋn.
Kùmeke pu ánjel lloufiŋn Dios meu mañumtu reke
rumel trùyùwǝn dǝŋu.

3. Elŋen che. - Paraiso.

Feichi meu Dios elfi ta che, deumañmafi ñi aŋka
pel·e tue meu ka n·eyùntəkulelfi l·afalnuchi pellí. Fem-
ŋechi lloufi ñi moŋen ta che; ùieleyeu Dios, „Adán"
piŋei, tue meu deuchi che ñi piŋeafel.
Dios elfui che fəla kiñe mǝte tutelu malaltekumapu,
fei meu fill kakeumechi mawida mǝlefui, „paraiso" piŋei
feichi fùcha malaltǝkumapu. Dios elkǝnofi feichi wentru
raŋiñ paraiso meu, ka fei pifi: „Fill mawida ñi fən
iaimi, welu raŋiñ paraiso meu melechi fùcha mawida
fei ñi fən· məten ilaiafimi; feichi antù meu ifilmi,
l·aiaimi."
Adán piŋechi wentru məten kidulefui. Feimeu Dios
fucha umaqelkənoeyeu, nentuñmaeyeu ñi kiñe kadi,
feichi kadi meu deumaŋei feichi domo che. Feimeu
Adán ayùui, ka elelfi ùi, „Efa" pifi: fill moŋechi che
ñi ñuke ñi fei piŋeken.
Adán eŋu Efa məte kùme felefuiŋu paraiso meu.

PAG 4

Santu ŋeiŋu ka nor kùme che ŋefuiŋu, ka illulafuiŋu
wedake dəŋu.
„Kùme dəŋuyefiŋe Señor, tañi pəlli, ka ŋoimañ-
makifilmi ñi kùmeke dǝŋu tami lloumom" (Salmo 102,2).

4. Ñi werilkan che.

Apochi itrùrùn meu leliniefeyeu wekufù ñi kùmelen
Adán eŋu Efa, ka ñi ŋənenkalŋeal eŋu inkatunei iwai-
filu. Fei təfa fei pifi domo che: „¿Chumŋelu kam
katrùtukeimu meu Dios tamu inoafiel kom mawida
ñi fən·?"
Feichi domo che lloudəŋui: „Iñchiú ikeiyu kom
mawida ñi fən·, paraiso meu məlelu, welu raŋiñ
paraiso meu məlelu fei ñi fən·" katrùtueiyu meu Dios
tayu inoafiel tayu l·anoam." Femŋechi lloudəŋuŋei
feichi wekufù.
Iwaifilu ka dəŋui: „Chumŋechi no rume l·alai aimu,
welu nùlaiai mu ŋe ka Dios femŋeaimu," pi təfachi
iwaifilu.
Feimeu feichi domo kintuwəlfi feichi fən· mawida,
mətewe illufalfui ka aifiñkəlefui, feimu ka nùfi ka ifi.
Ka rurelpafi ñi fəta, ùiaq femŋelu iŋu.
Feimeu mùlai ñi ŋe yeŋu, ka kimiŋu ñi
kəlen eŋu. Apochi yewen meu damifiŋu tapəl higuera
ñi takuam eŋu. Ka feichi allkùñmafiŋu ñi dəŋun Señor,
llumiŋu paraiso meu məlechi mawida meu.

PAG 5

Welu Señor Dios mətrəmeyeu eŋu, fei piŋei: „¿Adán
cheu məleimi?"
Adán lloudoŋui: „Llùkan tañi triltraŋkəlen meu,
feimeu ellkaun."
Dios fei pi: „Inei ,triltrankeleimi' pieimeu? Rəf
felerkei mai tami ifiel feichi fen: mawida, ilaiafimi'
pieiyu ya," piŋei Adán.
Adán lloudəŋui: „Təfachi domo elueneu, feimu in,"
piŋei ta Dios. Feimeu Dios fei pifi feichi domo che:
Chumnelu kam femimi?“ Domo che lloudəŋui: Iwai-
filu nonenkaleneu, feimeu in."
5. Dios nalkei werilkan ka „werkùafiñ
Montulchefe" pikei.
Feimeu Señor Dios fei pifi iwaifilu: Femŋechi tami
femn meu maliciaŋeaimi raŋiñ fill tuemapu meu məlechi
kulliñ. Elafiñ tamu kaiñewen ŋeal feichi domo eimu.
Feichi domo trafokaloŋkoaimeu.
Ka fei pifi Dios feichi domo: „Kutranŋekechi pəñeñ-
aimi ka ùtrəfnaqkəleaimi ñi pepiluwen meu mi fəta,"
piŋei feichi domo.
Adán ka fei pieyeu Señor: „Maliciaŋeai mapu
eimi tami kulpan meu, lleqai wayun· ka troltro feichi
kom mapu meu. Arofùn meu tami tol· weuaimi
kofke, wəñoamutulmi wəla cheu tami wefmomchi
tue pùlli meu. Eimi mai tue yem ka tue ŋetuaimi
kai."


PAG 6

Wəla Dios trəlketakunkənulelfi Adán eŋu Efa, ka
ùtrəfentufi paraiso meu.

6. Kain l·aŋəmi ñi Abel peñi ka naleyeu Dios.

Adán eŋu Efa niefui epu yall. Wənen Kain piŋefui
ñi ùi, inanŋelu Abel piŋefui. Təfa nor kùme wentru
ŋefui, welu Kain wedañmaŋefui.

Kiñe antù ùiaq elelfi sacrificio Dios eŋu. Kain
elelfi fən· mapu, Abel doy kùme cordero dullí ñi ofisa
meu. Señor leliwəlfi Abel, ka lloumafi ñi sakrificio,
PAG 7
welu Kain ka ñi sacrificio leliwəlafi ; fei mi fəla illkui
Kain, ka chodkənuui ñi aŋe.

Señor fei pifi Kain: „¿Chumŋelu kam illkulei-
mi ka chodkəlewei tami aŋe? Kùme femfulmi,
llouafuimi mañumtu, welu weda femkeimi, feimeu
kastiqaŋeaimi. Katrùtufiŋe ka ŋənefiŋe tami wedá
illuken."
Welu Kain allkùñmalafi ñi pieteu Señor. Kiñe antù
fei pifi ñi peñi: „Wekun tripaiaiyu," ka məlepulu lelfùn
meu lefkontufi ñi peñi ka l·aŋemfi.
Feimeu Señor Dios fei pifi Kain: „Cheu məlei mi

Abel peñi?" Lloudəŋueyeu Kain: „iñche kimlan, ¿iñche
kam kuidapeñiken?", pi Kain, piŋei ta Dios.
Ka feimeu fei pi Dios: „¿Chumimi kam? Ñi moll-
fùñ tami peñi wirárùkei mapu meu iñche pəle. Mali-
ciaŋeaimi tue mapu meu. Chem kùdaualmi rume, elulai-
aimeu fən·. Miaupədaiaimi ka lefkiauaimi wenté mapu
meu. Feikachi Kain tripai ñi ad meu Señor ka miau-
pədai, welu təŋkəlewəlai.

7. Poyediosfe Noé deumakei kiñe nafíuruka,
arka piŋelu.
Adán eŋu Efa fentren mǝlefui ñi kake pu fotəm
ka ñi pu ñawe kai, ka femŋechi fillantù doy al·ù yallí
pu che. Welu ka femŋechi tremkəlefui kai ñi wedan-
maŋen eŋn. Feimeu fei pi Dios: „Ñaməmafiñ pu che
tue mapu ñi ad meu pin."
Raŋiñ wedake pu che meu moŋelefui kiñe poye-
diosfe, nor kùme wentru, Noé piŋelu. Fei meu fei pi
Dios: „Deumaŋe kiñe fùcha nafíuruka, maməllŋeai,
wekun ka ponwi ŋəl·fùafimi ùpe meu. Wenté meu
fentanaŋeai, kadil meu puertaŋeai. Werkùafiñ mai
kiñe fùcha maŋin wenté tuemapu meu: tunten məlele
fei meu, apomŋeai. Welu eimi tami pu kuñilkəlen
konaimi feichi nafíuruka meu, ka yeafimi re epuke fill
kakeumechi kulliñ ka eimi mi iaqel ka feichi kulliñ
tañi iaqel."
Noé femí chumŋechi ñi pieteu Dios. Fentren tri-
pantu kùdautui ñi deumaiafiel ñi rukanafíu. Petu ñi

PAG 9

femn ŋùlamtukefui pu che ñi wəñoduamam eŋn. Welu
allkùñmaŋelai, re duamyekefuiŋn mai ñi iaqel, ñi pùtual
ka ñi trùyùwəlkaual eŋn.

8. Fùcha maniñ ko.
Feimeu Señor fei pifi Noé: „Konaimi arka meu.
Iñche naqəman mawən· wenté tue mapu meu meli mari
antù ka meli mari pun· kai, ka itrokom moŋelelu
ñamomŋeai tue mapu ñi ad meu.
Noé koní arka meu, fei ka ñi kure ka ñi kùla
fotəm ka ñi kùla pùñmo ka pu kulliñ kai, chum-
ŋechi ñi pieteu Señor, ka Dios nùrəfkənofi ñi arca
wekun pəle.
Feimeu nùlai kompəle kom wifko miñche meu məlelu
ka naqí mawən· meli mari antù ka meli mari pun· kai.
Maŋiñ ko tremyekùmei pichike pichike ka wenuntufi arka
wenté ñido mapu meu. Ka pərapui mari kechu truli-
truli wente doi fùchakeprachi mawida meu, ka feichi
arka kənayùi wenté ko.
Feimeu apəmŋei itrofill moŋelelu wenté tue mapu
meu, che yeŋn ka kom kulliñ, feichi kom ùnəm
miaukelu n·eyen·mapu meu ken·ù tue meu məlechi

kom piru. Noé məten moŋelewefui ka arka meu
məleyelu eŋn.
„Kùme pəllikei che llùkafilu Señor“ (Salmo 111, 1).

9. Noé tripai ñi arka meu ka elelkefi Señor
kiñe sakrificio.

Kine pataka kechu mari antù məlewerpukafui ko
wenté tue mapu meu. Feimeu Señor Dios witrañprami
kiñe fùcha kùrəf wenté tue mapu, ka maŋiñ ko wall-

PAG 12

witmaui pichike pichike, ka feichi arka anùnaqí wenté
kiñe mawida meu.
Feichiwe meu feichi mapu kom piwəletui, feimeu
Dios fei pifi Noé: „Tripaŋe arka meu tami pu kuñù-
lemn ka fill pu kulliñ."
Apomañumn meu Noé witrakənui kiñe altar ka
elelfi Dios kiñe sakrificio. Señor llowí təfachi sakrificio
elí wenu kiñe relmu, ñi pedan dəŋu kimelkefui ta təfa
ka „doi werkùwəlaian tunten meu no rume mapu meu
ka femŋechi fùcha maŋiñ," pi ta Dios kai.

10. Ñi mətrəmŋen Abrahán.
Mùchai məten al·ùtui Noé ñi kùpal, welu werilkan
doi al·ùyekùmei. Pu che mailaiŋn kimafiel mupiñ Dios,
ka adoraiafulu Elmapufe weluadorakefuiŋn Dios ñi elel
ka fentreken rupa pəlliŋenuchi adentun dios.
Feichiwe meu moŋelefui Ur piŋechi mapu meu poye-
diosfe Abrahán. Fei dəŋueyeu ta Dios: „Tripaŋe tami
chau ñi mapu meu, ka amuŋe feichi mapu meu, iñche
peŋelaiyu. Ayùn tami chauyeyateu kiñe fùcha kùpal,
ka kùme piñmaiaiyu."
Abrahán feyentui Señor meu, ka amui Kanaán piŋechi
mapu meu. Fei meu púuulu peufalueyeu Señor ka fei
pleyeu: „Təfa ñi məlen feichi mapu, eluafiñ tami yallel."
Feichi meu ùiŋei təfachi mapu: feichi ayùn mapu
kam wəlkənuelchi mapu piŋerpui, ñi eluayu pikənueteu
ta Dios Abrahán ka ñi kùpal ta təfa.

PAG 13

Ka pichin meu ka peŋeluí Señor Abrahán meu, ka
fei pifi: „Kùpa elken pedan dəŋu eimi meu. Eimi meu
məlean ka mi yallelchi pu che meu. Ka eimn serfi-
moan tamn Dios reke, fei ta iñche. Señalŋeam fei
tayu pedan dəŋu wallkatruñmaŋeai tamn pichike pu
wentru pura antù meu ñi lleqmom eŋn.

11. Abrahán maḯ wəlalu ñi Isaac fotəm
sakrificio meu.
Feichi meu Abrahán trafmai ñi pataka tripantu,
feimeu niefui kiñe fotəm, elelfi ñi ùi, Isaak piŋei, ka
wallkatrùñmafi pura antù meu ñi lleqmom.
Petu tremlu təfachi weche Dios kùpa ŋeneduamfi
Abrahán ka fei pifi kiñe pun·: „Abrahán nùŋe mi kiñen
Isaak fotəm tami ayùn, pəraŋe Moria mawida meu, ka
tié meu elkanofiŋe sakrificio meu l·aŋəmalchi kulliñ
reke."
Wùn·man meu witrai Abrahán, tufi maməll sakri-
ficio ka panùkənulfi ñi Isaak fotəm. Abrahán kidu yei
kuchillo ñi kuq meu ka kùtral yei ñi duamyeafiel sakri-
ficio meu.
Rəpù meu amulelu eŋu: „¡Chau em!", pieyeu ñi
fotəm. Abrahán lloudəŋui: „¿Chem duamimi, fotəm?"
pi. Isaac fei pi: „Təfa ñi məlen kùtral eŋu maməll,
welu ¿cheu kai məlei l·aŋəmalchi kulliñ kom ləfalu
sakrificio meu?" piŋei Abrahán. Abrahán lloudəŋui:
„Dios adkənuai ñi məleal ta təfa, fotəm," pifi ñi fotəm
Abrahán.

PAG 14

Feimeu ùiaq pəraiŋu dəŋunokechi mawida meu. We-
chupulu wenté mawida meu Abrahán witrakənui kiñe
altar, wenté meu elkənuyei maməll, trarikənofi ñi fotəm
ka elfi wenté altar meu. Feimeu witrañprami ñi kuq.
nùi kuchillo l·aŋəmalu ñi fotəm.
Welu Señor ñi ánjel wirárùi wenuple, fei pi:
„Witrakənuuŋe, Abrahán, ka iñfitukifilmi təfeichi weche.
Féola kimn tami llùkafiel Dios ka fei ñi duam ŋənai-
tunoafel tami fotəm kidu no rume," piŋei Abrahán,
pieyeu ánjel.

PAG 15

Feimeu prakintui Abrahán ka pefi kiñe kaniru, nùl-
kùlefui ñi məta meu kiñe wayun·entu meu. Abrahán
tufi feichi kaniru, ka wəlu elkənofi ñi fotəm fəla feichi
kaniru, kom ləfalu feichi sakrificio meu.
Señor ñi ánjel ka dəŋueyeu wenuple: „Fei pikei
Señor: femŋechi tami femn meu, ŋənaitulafuimi tami
kiñen fotəm, kùme piñmaiaiyu ka yalləməñmaiaiyu tami
pu kùpal chumŋechi felei pu waŋel·en wenu meu. Ka
kiñe meu tami yallalchi kùpal kùme piñmaleai itrokom
pu kùpal tuemapu meu," piŋei Abrahán.
Feimeu Abrahán amutui ñi ruka meu ñi fotəm eŋu.
„ Fentren ayùi Dios tuemapu, elufi ñi kiñen Fotəm
(Juan 3, 16).

12. Kose ùdeeyeu ñi pu peñi.
Al·un meu Señor elufi Isaak kiñe fotəm, Jakob
piŋei. Fei təfa niefui mari epu fotəm. Doi inanŋelu
kom ñi pu fotəm meu Kose piŋefui, Jakob fei təfa yod
ayùfui kom ñi pu fotəm meu, ka deumalfi kiñe takun,
fill kakeumechi wirikanŋefui.
Deuma niefui Kose mari kayu tripantu, feimeu eleyeu
ñi chau kulliñ meu ñi serfiafiel ñi pu peñi eŋn. Feimeu
pefi ñi kiñe wedafemn ñi pu peñi ka dalluntəkufi ñi
chau meu. Feimeu ùdeeyeu ñi pu peñi ka kùme dəŋu-
wəlayeu.
Feimeu Kose perimontun peumai ka fei pifi ñi pu
peñi: „¡Allkùñmamuchi ñi peuman! Raŋin ketran meu

məlefuiñ ka trarikənuyefuiñ peñad kachilla; feimeu
iñche mi peñad witralefui, welu eimn mn peñad ləpu
naqyei wall iñche ñi peñad meu, femŋechi pefiñ ñi
peuma meu," pifi ñi pu peñi.
Feimeu fei pieyeu ñi pu peñi: „¿Eimi kam ayùimi
mi rey ŋeal iñchiñ meu?" Ka itrùrŋei Kose ka fillantù
yod ùdeŋerpui.

13. Kose wəleyeu ñi pu peñi.
Kiñe antu Kose ñi pu peñi amuiŋn Sichem, yei ñi
kechan kulliñ eŋn. Feimeu Kose fei pieyeu ñi chau:
„Amuŋe, ka ŋəneltuafimi ñi kùmelenchi ñi dəŋu tami
pu peñi ka ñi kechan kulliñ eŋn." Femí Kose, amui
Sichem.
Al·ù mapu adkintueyeu ñi pu peñi; feimeu dəŋuui
feichi pu peñiwen: „Tié ñi kùparken feichi peumafe.
Laŋəmafiiñ, feimeu ,kiñe wedá kulliñ iloeyeu' piaiñ."
Feimeu Kose puwí cheu ñi məlemom ñi pu peñi meu,
ka nentuñmaŋei ñi takun fill kakeumechi wirikanŋelu
ka feimeu tranantəkuŋei kiñe fùcha rùŋan meu ko ñi
məlemofum. Feimeu iŋn, petu ilu eŋn adkinturumefiŋn
ñi kùpan kiñeke ŋillakan witran, amualu Egipto mapu
meu, yeniefui ñi pu kamello eŋn, chechəmnieyefuiŋn
fill kakeumechi pañu meu.
Ka fei pi Judá: Chem nentupeafuiñ, l·aŋəmfiliiñ
taiñ peñi? Doi kùmei, wəlfiliñ: ka femŋechi podəm-
laiaiñ taiñ kuq fei ñi mollfuñ meu, taiñ peñifel kam."
Fei kom mayùui feichi pu peñiwen, witranentuŋetui

PAG 17

ruŋan meu Kose ka wəlŋei epu mari platamoneda meu
Kose yeeyeu feichi pu ŋillakafe Egipto mapu meu.
Jakob kimlafui cheu ñi məlen ñi fotəm, ka ñi wira-
rùŋùman meu fei pi: „Kiñe wedá kulliñ mai iloñmaper-
keeneu tañi Kose." Ka afkentu ŋùmai ñi fotem meu.

14. Kose məlei Putifar ñi ruka meu.

Pu ŋillakafe yefiŋn Kose Egiptomapu meu ka wəlfiŋn
Putifar meu, Faraon ñi kiñe fùcha ñidolkon·a meu.
Dios məlefui Kose yeŋu, elufi ñi kùme tripaiam kom

PAG18
ñi dəŋu cheu ñi elfel ñi kuq. Ayùeyeu Putifar, foi
təfa elelfi ñi kuq meu ruka meu məlechi kom dəŋu.
Feichi Putifar ñi kure məte wedá domo ŋefui, fei
eli dəŋu ñi werilkaiam Kose yeŋu; welu Kose fei pi:
¿Chum pepí femafun feichi wesá dəŋu, kulpaiafuiñ tañi
Dios?" Ka Kose newenkənuui ñi femnoam ka chuməl
no rume ref mayilai ñi werilkaial.
Kiñe antù Putifar ñi kure witraeyeu ñi ùpel makuñ
meu, ayùfui ñi nieateu; welu Kose elkənui ñi makuñ
feichi domo ñi kuq meu ka leftripai. Feimeu illkui
feichi domo, peŋelfi ñi fəta Kose ñi makuñ ka fei pifi:
„Kose kùpatueneu, ka elukadəŋupaneu tañi werilkaiam
iñche feyeŋu; welu wirarùn, feimeu elkənui ñi makuñ
ka leftripai.
Feichi ŋen·ruka feyentui ñi fei pieteu ñi kure, fei-
meu fùcha illkui ka adkənufi ñi presuafiel karcel meu
ta Kose.
„Llùkadiosken meu feimu ta tuukei kùme kimn."
(Sir. 1, 16.)

15. Kose ñi presun meu.

Pu carcel meu Dios məlekakefui Kose yeŋu, femŋechi
felei: təfa weunieñmafi ñi duam feichi kuidapresuchefe,
fill kake pu presun che meu doi poyeŋekefui Kose.
Femmeu mai felei: Faraon rey ka presufi ñi ñidolserfipùl-
kufe ka ñi ñidolkofkefe, ka feimeu puwiŋn feichi karcel
men cheu ñi presulemom Kose.

PAG 19

Kiñe antù Kose ŋəneduamfi təfachi epu wentru ñi
məte lladkùlen meu, feimeu ramtui Kose: „¿Chumŋelu
kam fenten lladkùleimu?", pi Kose. Ka lloudəŋui feichi
epu presu: „Təfachi trafuya meu peumaiyu", piŋu, „ka
fau ŋelai tayu kiməñmaiateu tayu peuma", piŋei Kose.
Kose fei pi: „¿Dios meu kam tuulai kai ñi kimŋeal
peuma? Nùtramkamoan tamu peuma," pi Kose.
Wema nùtrampeumai ñidolserfipùlkufe, ka Kose fei
lloudəŋui: „Kùla antù meu eltuaimeu Faraón tami serfi-
tuafiel. Konəmpaiaqen, ka llellipuŋe tami rey tañi nen-
tuateu karcel meu; iñche ŋen·o kulpa meu məlen fau",
pi Kose.
Feimeu ka nùtramkai rey ñi kofkefe, ka fei pieyeu
Kose: „Kùla antù meu mandaiai Faraon tami katrù-
pel·ŋeal, ka peltrùkənuŋeaimi kruz meu", pi Kose, piŋei
feichi kofkefe.
Ka kùla antù meu fiestakefui rey ñi lleqmomchi
antù fəla, feimeu konəmpafi ñi ñidolserfipùlkufe ka
ñi ñidolkofkefe. Tié kiñe eluŋetui ñi kùdau, welu
kaŋelu deumalŋei dəŋu ñi pəltrùkənuŋeal. Ayùui ñi-
dolkuidapùlkufe ñi kùmepəllin meu, welu təkulpa-
wetulafi Kose.

16. Kose ñi tripatun presu meu.

Rupai epu tripantu, ka peumai feichi rey. Məlelu
inaltu Nilo l·eufù meu trokiufui, fei meu tripátripaŋe-
fui reqle fùchake motriñ waka ka tutekelu, ka ùtáù-
taŋefui ina l·eufù.

PAG 20

Wəla ka tripai Nilo meu reqle troŋli waka we∫a.
keñma, ka ilotufuiŋn kùmeke waka.
Feimeu nepetui feichi rey, welu ka wəñoumaqtutui,
ka peumakatui. Ñi peuma meu ka pefi reqle apolechi
loŋkokachilla, məte tutekelu, kiñe foron meu məten
tripafui, ka fenten pichikerumechi kodíu loŋkokachilla,
l·əmùfi kùme fən· kachilla. Chuməl nepetulu Faraon
mətrəmfi feichi pu kimke che Egipto mapu meu, ka nùtra-
melfi ñi peuma, welu kiñe no rume feyeŋn kimlai ñi
rulpaiafiel ñi chem pin feichi peuma.
Feimeu feichi ñidolserfipùlkufe konəmpafi ñi piuke
meu Kose ka fei pi: „Karcel meu məlei kiñe weche
wentru, fei təfa kuifi kimeleiyu meu tayu peuma ñidol-
kofkefe yem inchiu", piŋei feichi rey. Feimeu feichi
rey mətrəmfalfi Kose ka nùtramelfi ñi peuma.
Kose lloudəŋui: „Feichi reqle motriñ waka ka feichi
reqle kume fən·ŋechi loŋkokachilla ŋənelkei ñi kùpaiam
reqle məte kùme waləŋ tripantu; feichi reqle troŋli
waka ka feichi reqle kodíuchi loŋkokachilla ŋənelkei
ñi ka kùpaiam reqle filla tripantu. Feimeu məleai fùcha
ŋəñùn. Fei ñi fəla kùmeafui, tami reyŋen elfile kiñe
kimwentru, feichi reqle kùme waləŋtripantu meu ŋələma-
fui ketran, ñi məleam iaqel feichi reqle filla tripantu
meu."
Təfachi ŋùlam məte ayùi Faraón rey, fei pifi Kose:
„¿Cheu kam pepeafun fenten kimche eimi femŋelu?
Eimi mai ñidol ŋeaimi kom Egipto mapu meu, ka mi
mandan taŋkùñmaiaimeu kom təfachi pu konia," piŋei

PAG 21

Kose. Feimeu nentui Faraón kiñe iwel·kuq ñi kuq meu
ka təkukənofi Kose ñi kuq meu ka kəl·kaitəkukənulelfi
milla kadena ñi pel· meu. Feimeu rey ñi mandan
meu pasialŋei Kose muñku waria kiñe karroza meu,

pu rey ñi miaupeyùm meu, ka wirarùn meu rupaiawi
feichi kiñe kon·a: Lukunaqaimn puñma təfachi ŋə-
neniemapualu kom Egipto mapu meu," fei piiawi feichi
konta.
„Mətrəmaqen illkun antù meu, iñche lef kellupai-
ayu." (Salmo 49, 15.)

PAG 22

17. Kose ñi pu peñi puwiŋn Egipto mapu meu.

Awe akui reqle kùme waləŋ tripantu, Kose ñi
pimom fei tripai: fei təfa mandai ñi ellkaŋeam məle-
wechi kachilla pu niekachillawe ruka meu. Wəla ka
koní reqle filla tripantu, feimeu mǝlefui fùcha filla. Fei
ta Kose nùlai ñi niekachillawe ruka ka femŋechi niefui
kofke kom Egipto mapu.
Kanaán mapu meu ka femŋechi mǝlefui fùcha filla.
Fei ñi fəla Jakob fei pifi ñi pu fotəm: „Amuaimn
Egipto mapu meu ka ŋillameaimn taiñ duamnieken taiñ
l·anoam ŋəñùn meu." Feimeu ŋemeiŋn Egipto mapu
meu Kose ñi pu peñi; Benjamín məten, doy pichilu
amulai, məlekafui ñi chau eŋu, llùkalefui feichi chau
ñi məleal chei wedá dəŋu rəpù meu.
Ñi pu peñi Kose kùme puwiŋn Egipto mapu meu,
ŋiyultəkuŋepuiŋn Kose ñi ruka meu, ləpùnaqiŋn ni
puñma meu ta təfa. Kose kimfui ñi pu peñi ka təkul-
patufi ñi kuifi peuma: welu kiməñmaŋelai.
Kose newetripadəŋufi ñi pu peñi, fei pi ŋənedua-
mafilu ñi pu peñi: „Eimn kaiñeərke, re kùparkeimn
mn ŋəneitumapual", pi Kose. Feyeŋn lloudəŋuiŋn: „Fei
no, Señor. felelai: iñchiñ kùmeke che ŋen·oadŋeiñ, wedá
rakiduam meu miaulaiñ. Mari epu neiñ iñ peñiwenŋen,
doi inanŋelu iñ peñi məlekai ruka meu ñi chau eŋu;
kaŋelu l·apei mai," piŋei Kose, pieyeu feichi pu wentru.
Kose lloudəŋui: „Fau məleaimn, eimn re moneduam-
mapukeimn". pi Kose ka werkùi ñi yeŋeal karcel meu eŋn.

PAG 23

Kùla antù meu werkui Kose ñi nentuŋetual karcel
meu təfachi pu peñiwen ka fei pifi: „Iñche ayùn tañi
mal·ùal tamn mupiñ dəŋu. Kiñelke eimn məleai karcel
meu nùtun che reke, eimn yetuaimn tamn kachilla ka
kùpalelmoan feichi doi pichilu tamn peñi“, piŋei feichi
peñiwen.
Feimeu welukon dəŋuuiŋn feichi pu peñiwen: „Ki-
du tain femel meu kutrankaukein, kulpafiel meu taiñ
peñi; pefiiñ tañi kutrankawən tañi pəlli, feichi
meu llellipukeféiñ meu, welu allkùñmalafiiñ, feimeu
pepaiñ meu feichi we∫á dəŋu. Feichi pu peñiwen
kiməñmanuelu meu ñi dəŋun Kose trokiuiŋn, welu
fei kom kimfui, furitripakənuui ka ŋùmai. Feimeu
Kose ñi mandan meu trariŋei Simeón ñi pu peñi ñi
aŋe meu, ka ñi pu serfiñ apolelfiŋn ñi kostal eŋn
kachilla meu ka wəñotəkuleltufiŋn ñi kostal meu ñi
kùpaluyelchi plata eŋn. Femŋei mai; ñi pu peñi
Kose chechemtui ñi kachilla eŋn ka amutuiŋn ñi ma-
pu meu.
Puwtuiŋn ñi chau meu ka nùtramelpufiŋn kom
təfachi dǝŋu ñi femŋemum eŋn. Nùlafiŋn ñi kostal
ka petuiŋn ñi kulliuyelchi plata, feimeu fùcha afma-
tuiŋn. Jakob feimeu fei pi: „Eimn ŋen·ofotəmkənu-
muan: Kose deuma ŋewəlai, Simón presulepui Egipto
mapu meu, ka ayùimn tañi məntuñmamoal Benjamín.
Amulaiai ñi fotəm Egipto. We∫ake dəŋu nùfule ñi
fotəm aŋka rəpu, feimeu iñche l·aiafun lladkùn meu",
pi Jakob.


PAG 24

18. Ñi pu peñi Kose ka wəñoamutui Egipto
mapu meu.
1. Deuma aftufui feichi kachilla ñi yemeuyeel Egipto
mapu meu feichi pu peñiwen, ka petu ñi məlekan ŋenùn
kom mapu meu, Jakob fei pifi ñi pu fotəm: „Ka amu-
aimn Egipto mapu meu, ka ŋillameaimn kachilla."
Feimeu Judá lloudəŋui: „Feichi wentru fei pieiñ
meu: peñmawemulaian tañi aŋe, kùpalelmunuli tamn
inan peñi. Eluñmafiŋe mai iñ yeafiel təfachi weche
taiñ l·anoal ŋənùn meu. iñche ŋen·ŋean ñi chumnoal
rume ta təfa", pifi ñi chau Judá.
Feuall fei pieyeu ñi chau eŋn: „Felele, felepe mai,
mn pilleel kam: yelfimn mañumtu feichi wentru ka
epu fenten plata tamn yefel wəne meu, ka wəñoltua-
fimn feichi plata tamn petuel kostal meu. Pile Dios
fillpepilfe, kùmelkaiaimn meu feichi wentru ka elutuaimn
meu tamn peñi tamn nùtunieñmaqeteu, ka eluñmaafi
ñi kùpatuam kai Benjamín: petu tamn femkiaun iñche
tañi kidulen ŋen·ofotəmkəlewean.
2. Ñi pu peñi Kose kùme puwiŋn Egipto mapu meu.
Feichi meu ñi pefiel Kose puulelŋen ñi inan peñi, fei
piti ñi mayordomo: „Təkulfiŋe ruka meu təfachi pu
wentru, kalli ñi iam iñche yeŋn raŋi antù", pi Kose.
Mayordomo femi ñi werkùeteu ta Kose ka kùpalfi Simón
cheu ñi məlemom ñi pu peñi.
Akulu Kose ñi pu peñi ləpùnaqiŋn pùlli meu ka
witrakənulgiŋn ñi yeyeel eŋn ñi eluafiel Kose. Ayùun-

PAG 25

kechi chalieyeu Kose, fei pi: „¿Petu moŋelei kai tamn
chan? ¿Kùmelei kai?" pi Kose. Pu peñi lloudəŋuiŋn:
Tami serfiñ, taiñ chau petu moŋelekai ka kùmel-
kalei", piŋei Kose.
Feichi mo Kose, pefilu Benjamín, fei pi: „Təfa kam
tamn inan peñi? ¡Dios kùme piñmaiaimuchi, tañi
fochəm!" pi Kose ka ñi pepi ŋenewenon meu ñi piuke
tripai wekun ŋùmaialu.
Ka kəllùmtukənutui ñi aŋe Kose, ka peputui ñi pu
peñi, ka fei piputufi: „Kùpamn ka, iaiñ." Kose anùmfi
ñi pu peñi ñi mesa meu, chumŋechi ñi weluinaun tri-
pantu meu eŋn, femŋechi anùmkənuyefi , ka apo af-
matun meu iŋn ka pùtuiŋn ayùunkechi.

19. Deu ka ŋəneduamtufilu ñi pu peñi, Kose
kimfaluwí ñi pu peñi meu.
1. Kose ayùfui ñi kimal ñi rəf kùme che ŋefel chi
deuma ñi pu peñi. Fei ñi fəla fei pifi ñi wədamketran-
pelu: „Apolelfiŋe ñi kostal eŋn kachilla meu tunten ñi
feyiken: kiduke ñi kostal meu təkufiŋe feichi plata
tunten ñi falin feichi kachilla. Doi inan wentru ñi
kostal meu elŋe kai iñche ñi plata kopa", pifi ñi mayor-
domo Kose. Femŋei, ka feichi pu peñiwen amutuiŋn.
Feimeu, ŋellu tripalu eŋn waria meu, fei pifi ñi mayordo-
mo ta Kose: „Inaditufiŋe təfachi pu wentru ka fei pipu-
fiŋe: ¿Chumŋelu kam weñeimn tañi kopa tañi patron?
Fùcha kulpaimn, a pu wén."

PAG 26

Mayordomo dipufi feichi pu peñiwen ka elupufi dəŋu
ñi fei pieteu Kose. Feyeŋn lloudəŋuiŋn: Chumŋelu
kam weñeafuiñ plata kam milla chi ñi ruka meu tami
patron? Tuchi rume ñi kostal meu peŋele feichi kopa,
l·aiai məten, ka kom inchiñ feimeu tami esklafoŋeaiñ“,
pi feichi pu peñiwen. Mayordomo mal·ùtui feichi kom
kostal meu ka pei feichi kopa Benjamín ñi saku meu.
Feimeu pu peñiwen wicharkənuyefi ñi takun eŋn llad-
kùn meu ka wəñokonputuiŋn waria meu.
2. Wəñoputulu eŋn Kose meu, lukunaqiŋn ñi puñma
mo. Kose fei pi: „¿Chumŋelu kam femimn?"
Judá lloudəŋui: „Dios peñmaéiñ meu taiñ kiñe wedá
dəŋu ka feimeu werkùléiñ meu təfachi ellake dəŋu. Fau
niemuiñ, tami esklafo ŋeaiñ kom iñchiñ," pi Judá. Kose
lloudəŋui: „Feichi weñéuma kopa, fei esclafoyeafin, eimn
amutuaimn kùmekechitamn chau meu", pifi ñi pu peñi Kose.
Feimeu doi inafəlpui Judá Kose meu ka fei pipufi:
„Iñiche lloudəŋuken tañi peñi fəla. Yeltunofiliñ təfa
taiñ chau, feimu iñ chau yeafiiñ eltuwe meu. Iñche
esklafoyeaquen təfachi pichi wentru ñi duam, ka eluñ-
mafiŋe ñi amutual ñi pu peñi eŋn", pi Judá, piŋei Kose.
3. Feimen Kose pepi ŋeneuwəlai yod al·ùñma ka pu
ŋùmankechi fei pi: „Iñche Kose ŋen. ¿Petu moŋelei
kai tañi chau?" Feichi pu peñiwen pepi lloudəŋulaiŋn ni
pellken meu, welu Kose kùmekechi fei pifi: „Kùpamn iñche
leu, iñche tamn Kose peñi, wəlmun ŋillakafe Egipto-
mapu che meu. ¡Llùkakilmn! Dios ñi pin meu fau məle-
pan ka ñidolkəlepan kom Egipto mapu meu. Matu

PAG 27

matu amuaimn tañi chau meu ka kùpalelmoan. Iñche ile-
luaiñ feichi kechulewechi ŋəñun tripantu meu." Feimeu
Kose rofəlfi Benjamín ka ŋùmayefi. Wəla trafwən·fi fill
ñi pu peñi ka ŋùmai. Feola yafuluiŋn ñi dəŋuafiel Kose.
Kose elufi ñi pu peñi kiñeke ruka karreta ka kake-
ume we∫akelu, ka ñi chaliwədan meu eŋn fei pifi: „Ill-
kumpeukilmn rəpù meu."

20. Jakob amui Egiptomapu meu.
Feichi puutuiŋn ruka meu Kose ñi pu peñi, fei piputu-
fiŋn ñi chau: „Tami Kose fotəm petu moŋelekei ka

PAG 28

ñidolkəlei kom Egipto mapu meu." Jakob feyentulai.
welu feyeŋn nùtramelfi ñi chau kom ñi chumŋemom
eŋn ka peŋelfiŋn ñi ruka karreta, rey meu tuulu, ka
feichi we∫akelu, werkùlelfiel ñi chau Kose. Feimeu Jakob
fei pi: "Al·ùn kùme dəŋu mai, moŋelekarkei ñi fotəm.
Amuan, pemeafiñ petu tañi l·anon. Ka elui rəpù meu,
kom ñi we∫akelu yei.
Judá wənelei ka nùtramelpufi Kose, ñi puwam ñi
chau. Mùchai məten tripai Kose trafafilu ñi chau. Feichi
meu Kose pefilu ñi chau, rùŋkùnaqi ñi ruka karreta
meu, rofəlfi ñi lipaŋ meu ka ñi ayùun meu wirarùi ñi
ŋùman. Fei pieyeu ñi chau Kose: Feola ayùunkechi
l·aian, feola tami peñmatufiel meu tañi aŋe kiñe rupa
rume.
Kose elufi ñi chau ka ñi pu peñi Jesén mapu, məte
kùme kachu mapu ŋei ta təfa, ka kellufi fill ñi duam-
nieken meu eŋn.
Wəláwəla l·arpui Jakob, ŋumayeeyeu Kose ka al·ùñma
təkuniefui lladkùn təkuluun. Feichi moŋelerpufui fentren
tripantu Kose ŋen·olladkùn, ka wəla l·arpui Kose.
„Kùme pəllilei l·alu Señor meu." (Apoc. 14, 13.)

21. Moisés montui l·an meu.
1. Jakob ñi pu yall fùcha kùpal ŋetui Egipto mapu
meu. Jakob lloufui Dios meu Israel ùi; feichi meu
ñi kùpal pu Israelita kam Israel ñi pu fotəm piŋetuiŋn;
kafei Hebreo piŋeiŋn.

PAG 29

Petu ñi felen pərafui rey ñi anùlepeyùm meu wé rey,
fei miñchenaqəmtufi pu Israelita ka eluyefi fùcha we-
dake kùdau. Iñaŋechi feichi Faraón rey mandai ñi
itrəftəkuŋeal l·eufu meu itrofill pichike wentru ñi
lleqəmel pu Israelita.
2. Feichiwe meu lleqəmfi epu Israelita kine məte
kùme adŋechi pichi wentru; apó mupiltun meu lluməm-
niefuiŋu kùla kùyen; welu pepí femniewəlafuiŋu doi
al·uñma. Feimeu feichi ŋen: pəñəñ, ñi ñuke feichi
pichi wentru, tuí kiñe pichi sauce kulko, ŋel·fùkənofi
ùpe meu ka resina meu, fei meu tranantəkuŋei feichi
pichi poñen, ka kùlkontəkulen elŋei l·eufù meu, ùpəl
l·eufù meu kənaikonkəlefui. Ñi lamŋen feichi pichi
wentru lloftulefui inaumo, adkintulefui ñi chumiaun
ni pichi lamŋen.
Dios ñi adkanuel meu Faraón ñi ñawe ŋemei l·eufù
meu ka pepufi feichi kùlko. Feimeu werkùfi ñi kiñe
domo serfiñ ñi nentulŋemeal feichi kùlko. Nùlakənul-
ŋei feichi kùlko, feimeu pefiŋn feichi pichi wentru,
ŋùmaŋùmaŋəfui. Faraón ñi ñawe ŋùnaitufi feichi pichi
wentru ka fei pi: „Ai, pu Israelita ñi pichi* cheye-
mərke ta təfa.
Feimeu pichi che ñi lamŋen inafəlpai ka fei pi:
„¿Ayùimn kam iñche ñi mətrəmafiel kiñe Hebreo domo
ñi trəməmateu təfachi pichi che?" „Mai, mətrəmfiŋe",
pieyeu rey ñi ñawe.
--
* che (y)em ərke.
--

PAG 30
Ayùukəlen lefamutui feichi wé domo ka yepafi
ñi ñuke, fei təfa fei pieyeu rey ñi ñawe: „Tufiŋe təfachi
pichi che ka treməmelaqen, kulliayu an·ai.
Ñuke nùtui ñi pəñəñ ka yetufi. Fùcha tremlu feichi
pichi weche yelŋetui Faraón ñi ñawe, fei təfa pəñəñyefi,
fei pi: „Moisés piŋeai ñi ùi ñi montulfiel meu ko meu."

22. Moisés lefí ka mətrəmeyeu Dios montulafiel
ñi kùpal.
1. Moisés rupañmai ñi wecheŋen Faraon ñi ñаwе ñi
ruka meu ka trùr wentrui. Welu kutranpiukeyeniefui

PAG 31

ni we∫ake dəŋu ñi nien ñi pu kùpal ka ayùwəlai doi
al·ùñma ñi pəñəñyeateu Faraón ñi ñawe. Feimen reyù-
kontui ñi kiñe kùpal che yeŋn ka fùcha kellukefui.
Fei ñi fəla Faraón illufi ñi l·aŋəmafiel Moisés. Feimeu
lefí Moisés, amui Madián mapu meu, eheu fí rukan-
kəlemom Jetro piŋechi sacerdote, ka təfachi mapu meu
mǝlefui meli mari tripantu, serfinieñmafui ñi kechan-
kulliñ ta Jetro.
Kine antu fùcha koní feichi ùwe mapu meu ñi kulliñ-
kəlen, feimeu peufalueyeu Dios kiñe ləfləfŋechi wayu-
n·entu meu. Feimen afmatui Moisés, ayùi inafəlpualu

PAG 32

feichi ləfkechi wayun·entu meu, welu Señor fei pieyeu:
„Inafəlpakilŋe, ñaififiŋe mi zapato tami n·amun· meu,
təfachi məlewe santoŋei. Iñche tami pu chau em ñi
Dios ŋen, ñi Dios ta Abrahán, Isaak ka Jakob." Moisés
takukənuui ñi aŋe ka yafuluulai kintuwəlafilu Señor.
Feimeu fei pi Señor: „Pefiñ ñi lladkùn dəŋu tami kùpal
Egipto mapu meu ka amulafiñ Kanaán mapu meu. Faraón
meu ŋemeaimi, ka nentumetuaimi tami kùpal Egipto ma-
pu meu. iñche məlean eimi meu", pi ta Dios, piŋei Moisés.

2. Moisés lloudəŋui: „Welu Israel ñi pu fotəm feyentu-
laianeu ka fei pianeu eŋn: „Señor peufalaimeu“, piŋean.
Feimeu Dios fei pifi Moisés: „Pùlli meu ùtrefnaqəmkənu-
aimi retrù mi nùniel kuq meu. Femí Moisés, ka ñi
retrù iwaifiluutui, feimeu lefí Moisés llùkan meu. Señor
fei pifi Moisés: Norkanuŋe mi kuq ka nùtufiŋe." Moisés
Señor ñi pieteu femŋechi femí ka feichi iwaifilu mamə-
lluutui. Feimeu fei pieyeu Señor: Femaimi pu Israelita
ñi ad meu, feimeu feyentunmaŋeaimi", piŋei Moisés.
Moisés amui Egipto mapu meu. Dios ñi piel meu
trafmeeyeu ñi Aarón peñi, ka ùiaq trawelfiŋu pu Israe-
lita kùpal. Aarón kimelfi feichi kùpal ñi deŋumom Señor
Moisés eŋu; fei təfa femí ñi retrù meu feichi afmatun
dəŋu ka feichi kùpal feyentui ka ŋillatuñmawí Señor meu.

23. Dios werkùi wenté Egipto mapu meu
mari naluwan.
Wəla Moisés eŋu Aarón pepufi feichi Faraón rey ka
fei pipufi: „Feichi dəŋu pikei ñi Dios ta Israel: məñalel-

PAG 33

tuen tañi kùpal təfeichi mapu meu." Faraón lloudəŋui:
„¿Inei kam feichi Señor iñche ñi maimaafiel ñi dəŋun ta
təfa? Eluñmalaiafiñ ñi tripaial təfachi kùpal." Feimeu
Aarón ùtrəfnakəmfi ñi retrùpeyùm pùlli meu, iwaifiluutui
feichi retrù, welu ñi piuke ta rey doi newenkənuwí.
Feimeu Dios werkùi wenté Egipto mapu meu mari
naluwən, kake kiñeke doi llùkafalŋelu.
Feichi l·eufù ko mollfùñkənuutui. Wefrumei fentren
lləŋki, ka pichike pəl·ù ka pətrokiñ kom takui mapu
ka ruka. Kiñe peste kom apəməñmafi ñi kulliñ Egipto
mapu che. Wil·ən·kepi ñi trawa eŋn ka tripañmai ñi
trorkəm eŋn che ka kom kulliñ.
Kiñe llùkanŋechi pire teifufi ketran ka mawida.
Rakifalnuchi chori naqpai wenté mapu meu ka teifufi

PAG 34

chem rume pire meu montulu. Wəla kupai dumin
kùla antùi, ka fentrelefui, kiñe Egipto che no rume
pepi neŋəmuwəlai cheu ñi məlepeyùm. Re məten cheu
ñi rukaukəlen pu Israelita peloŋelefui.
Welu feichi rey ñi piuke yafùlekafui ka pilai ñi
taŋkùafiel Dios ñi dəŋu. Feimeu Moisés fei pifi Faraón:
„Kiñe pun· meu məten l·aiai ñi itrofill wənen fotəm
pu Egipto che.

24. Pu Israelita ikefuiŋn feichi kordero paskual,
ka tripakeiŋn Egiptomapu meu.
Moisés eŋu Aarón trawəlfi kom ñi kùpal ka fei pifi
pu trawən meu: „Fei tañi mandael Señor: Mari meli
antù meu təfachi kuyen· meu re kiñeke ñidol ŋen·ruka
tuai kiñe tremoŋechi kordero ka l·aŋəmafi, welu trafoñ-
malaiafi ñi kiñe foro no rume. Mollfùñ kordero meu
wiriŋeai wel·ŋiñ ruka. Kaŋkan ilo məten iaimn feichi
pun· ka intəkuaimn podkolŋenuchi kofke. Feichi pun·
l·aŋəmənmaiafiñ raŋiñ tañi Anjel meu fill ñi wǝnen
fotəm pu Egipto che. Welu pefili feichi mollfùñ wəl·ŋiñ
ruka meu, rumefeman ka konlaian ponwi ruka.“
Mari meli antù amuchi kùyen· meu naqn antù pu
Israelita femí ñi fei pimoeyi meu Señor. Epe raŋipun·
Señor nalfi pu wənen fotəm Egipto mapu meu, Faraón
ñi wənen fotəm ka ken·ù ñi wənen pu kùdaufe ka ñi
wənen yall kom kulliñ kafei. Ñi llùkan ka ñi lladkùn
meu wirarùpramei kom Egiptomapu, kiñe ruka meu no
rume wallkəlelafui tañi məlenon l·a. Feimeu Faraón

PAG 35

pun·ŋefel meu rume mətrəmfi Moisés eŋu Aarón ka fei
pifi: „Tripamu kom tamu kùpal eimu ka kùme piñ-
mamoan", pi Faraón.
Feimeu tripaiŋn Egiptomapu meu pu Israelita, kom
ñi wefakelu yeiŋn, ka Moisés fei pi: „Təfachi antù
meu rumel fiestalerpuaimn eimn ka itrokom tamn yallel."

25. Pu Israelita n·oí Kelù L·afken· meu.
1. Dios ki∫u peŋelfi pu Israelita feichi rəpù ñi inaiafiel
eŋn raŋiñ kiñe witralechi tromù meu, feyeŋn ñi puñma
meu wənelefui. Antù meu dumiñkəlefui feichi tromù,

PAG 36

pun· meu ka ləfkefui kùtral reke. Femŋechi puwiŋn
Kelù L·afken· meu.
Welu deu eluñmafilu ñi tripaial pu Israelita ka wall
duamtui Faraón, mùchai məten inantəkufi, yeniei ñi
karretatun aukan ka ñi kawell ka kom ñi tropa, epe
naqnantù ditufi.
Pu Israelita llùkaiŋn feimeu ka wirarùiŋn Señor
meu. Moisés fei pi: „Llùkakilmn; Señor weichakənuaiñ
men." Kiñe lel feichi witralechi tromù, pu Israelita
ñi puñma meu amulefui, witraprai ka iñaŋekənuui ka

PAG 37

puñmakənufi feichi pu Egipcio. Pu Egipcio fùcha dumiñ-
mai, pepi pewəlafiŋn pu Israelita, welu pu Israelita fùcha
peloñmalefui dumiñ pun· meu. Feimeu Moisés ñi man-
daeteu Dios witrañprami ñi retrùpeyùm wenté l·afken·
meu, fei kiñe lel katrùwədai, ka epuñple wirkoprai pel·e
malal reke feichi ko. Aré kùrəf piwəmfi pùlli mùchai
məten, ka pu Israelita n·oíŋn piwən rəpù l·afken· meu.
2. Wun·man meu Faraón kùpa inantəkufi pu Israe-
lita raŋiñ l·afken· meu. Feimeu lləfke ka tralkan tripai
tromù meu, ka Dios fei pifi Moisés: „Witrañpramfiŋe mi
retrùupeyùm wente l·afken·." Femí Moisés, ka epuñple
ùtrəfkonyetui ko ñi trawətuam, ka lləməmyefi karretatun
ka kawellutun che ka kom ñi tropa Faraón, ka mon-
tulai kiñe no rume.
Femŋechi Señor montulfi pu Israelita che pu Egipcio
ñi kuq meu. Feimeu pu Israelita kùpal llùkafi Dios
ka feyentuiŋn fei meu, ka ñi Moisés serfiñ meu.

26. Afmatun dəŋu ùwe mapu meu.
Pu Israelita tripaiŋn Kelù L·afken· meu ka koniŋn
kiñe ùwe mapu meu, cheu ŋelafui ko ka ŋelafui ilo,
fei ñi fəla we∫aduamiŋn ka we∫ake dəŋuiŋn. Welu
Señor fei pieyeu eŋn: „Təfachi naqnantù ilotuaimn ka
wùle alù iaimn kofke."
Naqn antù trananaqyepai werá pu kordorniz ùñəm,
takunaqpai pùlli meu, nùnkepiŋei məten. Ka antù pu
liwen kom feichi mapu takulefui pichike lùq kofke meu,
ñapər traŋliñ rekelefui. Təfachi kofke „maná" piŋei,

PAG 38

kochii mi∫ki dulliñ reke kùmentuŋen meu. Təfachi wenu
naqpachi kofke meu Dios ileltufui pu Israelita meli mari
tripantu, tuntepu ñi puunon Kanaanmapu meu eŋu.
Kiñe al·ùn meu pu Israelita puwiŋn kiñe məlewe
meu feichi ùwe mapu meu, cheu ŋelafui ko. Feimeu
dəŋuyefiŋn Moisés. Welu Señor fei pieyeu: „Tuŋe mi
retrùpeyùm, amuŋe Horeb mawida meu, troŋkupuafimi
lil, feimeu wefpaiai maŋiñ ko", piŋei Moisés. Femí
Moisés, ka mùchai məten werá maŋiñ ko tripai, fentré
ñi pətokokoam che ka kom kulliñ.


PAG 39

27. Dios wəli feichi kùpal meu feichi mari mandan
dəŋu Sinai fùcha mawida meu.
Ñi konn kùla kuyen· ñi tripamom Egipto mapu meu
pu Israelita, feimeu puwiŋn Sinaí fùcha mawida meu,
cheu elpui ñi ruka yeŋn. Moisés pərai mawida meu,
ka Señor fei pieyeu: „Naqmetuŋe ka fei pimetufiŋe
feichi kùpal: fachantù ka wùle santuluaiŋn ka kəchai-
aiŋn itrokom ñi təkuluwən eŋn ka peutuleaiŋn kùla
antù meu,"

PAG 40

Femí Moisés kom ñi pimoeyùm meu Señor.
Feichi kùla antù meu epe wùn· yechi tralkarumei
ka lləfkei. Dumiñ tromù takuniefui Sinaí piŋechi ma-
wida, ka kom mawida llùkanŋefui, nùyùi ka ùtrəfen-
tuyefui fitrun ka euləm kùtral. Dəŋufui trutruka ka
doi newentu dəŋuyekùmefui. Feimeu feichi kùpal
nùnieŋei fùcha llùkan meu.
Moisés yefi feichi kùpal minche inaltu mawida meu,
ka Dios dəŋui raŋiñ tromù meu pəle, fei pi:
„I. Iñche tami Señor Dios ŋen. Nielaiaimi kake dios
puñma iñche ñi aŋe meu, deumalaiaimi adentun
adoraafiel.
II. Tami Señor Dios ñi ùi refalta konəmpañmapra-
laiafimi.
III. Konəmpanieaimi mi santulafiel Sabado antù.
IV. Yeweafimi tami chau ka tami ñuke mi nie-
afiel kùmeke dǝŋu ka al·ùñma mi moŋeam tuema-
pu meu.
V. L·aŋəmchelaiaimi.
VI. Ùñamtulaiaimi.
VII. Weñelaiaimi.
VIII. Koil·adəŋupipralaiaimi.
IX. Ka che ñi kure duaməñmalaiafimi.
X. Mi inauinauchi che fei tañi ruka, tañi mapu,
tañi kon·a, tañi domo serfiñ, tañi man∫un·, tañi kiñe
we∫akelu no rume duaməñmalaiafimi."
Apó llùkan meu fei piŋn feichi kùpal: „Fill taiñ
pieten Señor femaiñ."

PAG 41

Wəla Moisés ka pəratui mawida men ka məlepufui
wenté mawida meli mari antù ka meli mari pun· kai,
ilafui ka pətokokolafui. Señor elueyeu epu kura tafla
cheu ñi wirimom Dios feichi mari mandan dəŋu.

28. Pu Israelita ñi pikənuyelchi mapu meu.
Rupan meli mari tripantu meu pu Israelita puwiŋn
Kanaanmapu meu. Təfachi mapu meu məlepuiŋn ka
elkənuyeiŋn pichike ka fùchake waria. Jerusalén ñidol-
waria ŋei. Feimeu eli Salomón rey kiñe fùcha tutelu
templo, fei təfa meu məlefui „Santo" piŋechi məlewe,
ka mǝlefui „pu Santo ñi Santo" piŋechi ñidol fùcha məlewe.
Pu templo meu elkefuiŋn kulliñ sakrificio pu sacer-
dote.
Ka al·ùn meu pu Israelita Judio piŋei kai. Təfachi
kùpal məten muñku mapu meu mupiltukefui mupiñ Dios
meu. Fill kake pu kùpal pagano kam morokùpal ŋefui.
Adorafiŋn kakeumechi koil·á dios, ka wedañmaŋefui ñi
admoŋen eŋn, ka fùcha we∫ake dǝŋu pepakefeyeu eŋn.
Pu Judio mupiltufuiŋn mupiñ Dios meu, welu kiñeke
məten inarumefuiŋn ñi mandan dənu ta Təfa. Doi
fùcha trokiñ Israelita llùkawəlafiŋn Dios, fùcha kulpa-
fiŋn məten, ka kùmekənuuwetulaiŋn.
Itrokom tue mapu meu ñidolkəlefui werilkan ka
we∫ake dəŋu, ka pu naqmapu che kidu pepi kelluulai.
Feimeu Dios fərenenieləmkai ka wenuple werkùfi ñi
kiñen Fotəm ñi montulafiel pu che ta Təfa.

Ñi nùtram Wé Testamento.
1. Gabriel arkanjel nùtramelpai ñi lleqam San Juan.
Moŋelefui Judea mapu ñi mawida meu kine sacer-
dote, Zakarías piŋelu. Ñi kure ñi ùi Isafel piŋefui.

PAG 43

Ùiaq nor kùme che ŋefuiŋn Dios ñi ad meu, ñi lif-
piukelen kùdaufuiŋu, inarumefilu Dios ñi mandan dəŋu
Deuma məte fùchafuiŋu, welu yall nielafuiŋu.
Kiñe antù akutulu ñi serfituam templo meu Zaka-
rías koní təfa meu ka amui altar sakrificio meu. Petu
ni femn ta tofa, trawən che rezalekefui ùŋkontəku
templo meu, pórtiko piŋelu.
Feimeu peufalufi Zakarías altar ñi man pəle kine
ánjel. Zakarías llukai pefilu feichi anjel; welu fei təfa
fei pieyeu: „Llùkakilmi Zakarías. Allkùtuñmaŋeuyeimi
mi ŋillatun. Tami Isafel kure nieai wentru pəñeñ,
Juan piafimi. Llouaimi fùcha ayùwen dəŋu, fùchaialu
mai puñma Señor meu tami fotəm ta təfa. Finu ka
kake pùlku pùtulaiai, ka apoleai Espíritu Santo meu.
Fentren chiwədrulpaiafi Señor Dios pole ñi pu fotəm
Israel. Fei təfa amuleai puñma Señor meu, kùme eləñ-
maiafilu kiñe santo kùpal."
Fei pilu, ñamrumei feichi ánjel, ka Zakarías amutui
ñi ruka meu.
„Alun ditukei nor kùme che fei tañi rumel rezalen."
(Santiago 5, 16.)

2. Gabriel ánjel nùtrampai ñi lleqam Kesús.
Rupamom kayu kùyen· Gabriel ánjel werkùeyen
Dios ñi konal kiñe fírken meu, María piŋelu, ñi nieaten
kiñe wentru, Kose piŋelu ñi ùi. Feichi ánjel konpui
cheu ñi məlemom María, fei pipufi: „¡Afe María! Dios


PAG 44

ñi gracia meu apoleimi, Señor Dios eimi meu ta mǝlei,
fill pu domo meu doi kùmeimi.“
Ñi allkùfiel meu feichi ánjel ñi n·emel María llùkai.
wǝlu ánjel fei pieyeu: „Llùkakilmi, María, peimi gracia
Dios ñi ad meu. Eimi mai pǝñeñŋealu, Kesús ùi elela-
fimi. Fei təfa fùchaiai, ka fillpepilfe Dios fei tañi
fotəm piŋeai."
Feimeu María fei pifi ánjel: „Chumŋechi pepi feleai
ta tǝfei?" Feichi ánjel lloudǝŋui: „Estpíritu Santo
kùpaiai wente eimi meu, ka ñi pepiluwǝn fillpepilfe-


PAG 45

ŋelu llaufeñmapaaimeu. Tami Isafel moŋeyel kafei
nieai pǝñen ñi ku∫en meu wəla: Dios meu pepifalnulu
ŋelai chem no rume."
Feimeu María pi: „Təfa ñi mǝlen Dios ñi serfiñ;
chumŋechi mi n·emǝl iñche femŋean." Ka ñamrumei
feichi ánjel.
Wəla puwí Kose meu feichi ánjel, fei pipufi: „Kose,
eimi niefiǝŋe María. Espiritu Santo naqpauyei wente
fei meu, pǝñeñŋeai, Kesús piŋeai feichi pǝñeñ, montula-
filu ñi kùpal werilkan meu, feimeu fei piŋealu.

3. María pemefi ñi santa Isafel moŋeyel.

Feichiwe meu elui rǝpù meu María Fírken, ŋeñika
amui mawida pǝle, pemeafilu Isafel, ka ñi puun meu
ñi ruka meu təfa, chaliwǝlpufi. Fei təfa ñi allkùfiel ñi
chaliwǝn feichi Fírken, apolŋei Espíritu Santo meu,
witrañprami ñi dǝŋun, fei pi: „Fill pu domo meu doi
kùmeimi, doi kùmei kai tami fən· aŋka. Chumtun
kai ŋa iñche, iñche meu ŋa akui iñche ñi Señor ñi
ñuke?"
Feimeu fei pi María: „Ñi pəlli fùcha pramyekefi
Señor, ka ñi kùrǝf trùyùulkaukei tañi Montulfe Dios
meu; ñi kintuwǝlfiel meu ñi pichilkaukǝlen ñi serfiñ
ta tǝfa. Fei təfa rumel mai kùme pǝllilelu pianeu itro-
fill pu kùpal." María mǝlewepukafui kùla kúyen· Isafel
ni ruka meu: feimeu wəla amutui kidu ñi ruka meu.
Isafel niei kiñe wentru pǝñen, chumŋechi ñi fei
pimopayí meu feichi ánjel. Llowiŋu fùcha trùyùwǝn

PAG 46

Zakarías eŋu Isafel, Juan ùi elelfiŋn, chumŋechi ñi
mandamom feichi ánjel.
Tremí pichi Juan, ka ñi pəlli niefui eluŋenchi newen.
Kidu melepui ùwemapu meu, cheu mǝlekefui petu ñi
puunon antù ñi peŋelual puñma Israel ñi kùpal meu.

4. Ñi lleqn Taiñ Señor Kesukristo.

Feichike antù meu Augusto piŋechi emperador man-
dafi kom feichi mapu meu mǝlechi pu che ñi papeltǝ-
kuŋeal ka femŋechi kom chillkantǝkuumeiŋn ñi lleq-

PAG 47

momchi waria meu. Kosé yeŋu María, Dafid ñi kùpalŋen
meu amuiŋn Belén, Dafid ñi waria meu. Pelafuiŋu
ñi umaiam pu waria meu, feimeu wekun tripaiŋu ñi
umaiam kiñe niekulliñwe ruka meu. Feichi niekulliñwe
ruka meu lleqí Dios ñi fotəm, Kesukristo piŋelu.
María impolfi ñi peñen pichike ekull meu ka rekùl-
kǝnufi kiñe pesebre meu.
„Fentren ayùfi tuemapu ta Dios, təfa fəla wǝli ñi
kiñen fotəm." (Juan 3, 16.)

5. Kiñe ánjel nùtramelpafi pu kamañ ofi∫a ñi
lleqn Kesús.

Tiechi lelfùn meu mǝlefui kiñeke kamañ ofi∫a, cuida-
kefuiŋn ñi kechan ofi∫a, feimeu kiñe lel peufalueyeu en
Señor ñi kiñe anjel ka fei pieyeu eŋn: „Llùkakilmn.
Mǝte ayùfal dǝŋu nùtrameluaiñ: Təfachi trafuya lleqi
eimn mn duam Dafid ñi waria meu feichi Montulchefe,
feichi Kristo Señor ta təfa. Femŋechi kimaimn: pea-
fimn kiñe pichi che, impolkǝlei pichike ekull meu ka
rekùlkǝlei kiñe pesebre meu."
Ka kiñe lel wefrumei fùcha trawən kùrəf Wenuma-
pu, pramyekefuiŋn ta Dios ka fei pikefuiŋn: „Sakiŋepe
ta Dios wenu, ka kùmeletupe kùmeduamŋechi pu che
tuemapu meu!"
Feimeu ka pratuiǝŋn wenu feichi pu ánjel, ka pu
kamañ ofi∫a epuñple fei piuiŋn: „¡Amuiñ Belén, pemea-
fiiñ taiñ pieteu Señor!" Amuiŋn ka pefilu eŋn María

PAG 48

eŋu Kose ka feichi pichi che, rekùlkǝlefui pesebre
meu, wǝñometuiŋn ka pramyefiŋn ka kùmepiñmafiŋn
ta Dios.
Rupan pura antù meu wallkatrùñmaŋei feichi pichi
che ka lloufi Kesús ùi, fei ñi nùtramkamopam ánjel
petu ñi lleqnon Kesús.
1. Belén meu llegi Pichi Che,
Jerusalén ayùukǝlei.

PAG 49

2. Man∫un· ka mula kimniei
Təfa Dios ñi Fotəm ŋei.
3. Ichu elŋei ŋǝtantual:
¿Inei kam fenten kuñifal?
4. María eŋu San Kosé
Fenten ayùn afmatukei.
5. Lelfùn meu allkùkei kamañ
Pu Anjel ñi kùme nùtram:
6. „Feichi trafuya santo ŋei,
Lleqí tamn Montulfoe."
7. Chuməl pu Anjel ùlkantui,
Feikachi pun· pelon ŋetui.
8. Fei ta piuiŋn pu kamañ:
„Belén, Belén meu amuan."
9. Matumatu femiŋn kai
Kùmeduamlu trofùlai.
10. Ka pepufiŋn Pichi Che,
Dios Fotəm, Montulfoe.
11. Məna tutei ka trùyùunŋei,
Llùkanŋelai ta pichi che.
12. Pefiŋn Dios ñi gloria,
Kesús elueyeu gracia.
13, Fei ta iñche kai amuan,
Pichi Kesús be∫ituan.

PAG 50

6. Tripawe antù pəle kúpaiŋn kùla kimke
che adoraiafilu Kesús.
Chuməl Kesús lleqfui Belén meu, puwiəŋn Jerusalén
meu kùla kimke che, tripawe antù pəle kùpaiŋn, fei
pipaiŋn: „¿Cheu lleqi pu Judio ñi rey? Pefiiñ ñi wa-
ŋəl·en tripawe antù mapu meu ka kùpaiñ taiñ adora-
afiel." Herodes rey llùkai fei ñi allkùfiel meu, ka ñi
trawəlfiel meu pu kimkecheŋelu ley meu, ramtufi, cheu
ñi lleqafel feichi Kristo. „Belén meu, Judá ñi kùpal
meu", piŋei.

PAG 51

Feimeu Herodes werkùfi feichi kùla kimke che Belén
meu, ka fei pifi: „Amuaimn ka kùme ramtumeaimn
cheu ñi məlen feichi piche che. Pelmn, nùtramelmo-
patuan. Iñche kafei ayùn ñi adoraiafiel feichi pichi che."
Pu kimke che tripatuiŋn Belén pəle, ka pefiŋn feichi
waŋəl·en, amulefui ñi puñma meu eŋn, ka witralepui
cheu ñi məlemom feichi pichi che. Ñi petufiel feichi
waŋel·en pu kimke che fùcha ayùuiŋn. Konpuiŋn nie-
kulliñwe ruka meu, ka peiŋn feichi pichi che yeŋu ñi
María ñuke ta təfa. Feimeu lukunaqpuiŋn ka adora-
fiŋn, ka witrakənulpafiŋn milla, incienso ka mirra,
ki∫uke yeŋn ñi duamtufiùm pichi Kesús.
Feichi pun·i, Dios mandafi feichi kùla kimkeche ñi
rumewetunoam Herodes meu; fei ñi fəla ka rəpù meu
amutuiŋn ñi mapu meu.
7. Kesús elkənuŋei pu templo meu.
Chuməl Kesús trafmai ñi meli mari antù, María eŋu
Kose yefiŋu Jerusalén meu ñi elelŋeal Señor ka ñi
eluŋeal epu we pichike paloma, fei ta wəlkefui feichi
pu kuñifal che.
Feichiwe meu məlefui Jerusalén meu kiñe fùcha
wentru, məte llùkadiosfe ŋefui, Simeón piŋei ñi ùi;
chuməl ùŋəmkəlefui fuchá duamkechi ñi akual Montul-
chefe. Espíritu Santo ñi piel meu kùpai Simeón templo
meu petu ñi konn María ka Kosé yeŋu pichi Kesús.
Simeón metafi Kesús, ka kùme dəŋuyefi Senor, fei pi:

PAG 52

„Féola pepí l·aian tùŋkechi ñi leliwəlfiel meu ñi ŋe
meu ta Montulchefe."
Məlefui kai Jerusalén meu kiñe l·antudomo, pura
mari meli tripantu niefui, Ana piŋei ñi ùi, antù ka
pun· serfikefui Señor, ñi ayunalen ka ñi rezalen.
Feichiwe meu Ana kafei amui templo meu ka kùme-
dəŋuyefi Señor. Wəla nùtramelkefui pichi Kesús ñi
dəŋu fill pu che ùŋəmkəlefulu feichi montun dəŋu meu.


PAG 53

8. Kesús tuamulu Egipto mapu meu.

Feichiwe meu peufalufi San Kose Señor tañi ánjel
ka fei pi: „Witraŋe, nùfiŋe feichi Pəñenwen ka tuamuŋe
Egiptomapu meu. Feimeu məlekelleaimi, iñche fei pieliyu
wəla. Herodes kintuafi feichi pichi che ñi l·aŋəmafiel.“
Witrai Kose feichi pun·, nùfi feichi Pəñəñwen ka amuiŋu
Egiptomapu ple.
Herodes al·ùnma ùŋəmniefui feichi pu kimke che,
welu ñi kimfiel meu ñi akunoal eŋn, apoli ñi illkun
ka werkùi ñi pu kon·a ka ŋillal·aŋəmfi itrokom pichike
wentru epu tripantu trafmanulu ka Belén meu ka
wallon meu məlefulu. Femŋechi məlei fùcha lladkùn
ka feichi ŋen·ke pu pəñəñ ñaufùlaiŋn.
Pichin meu wəla l·ai Herodes. Feimeu Señor ñi
anjel peufalufi Kose Egiptomapu meu, ka fei pifi:
„Witraŋe, nùfiŋe feichi Pəñeñwen ka amutuŋe Israel
ñi mapu meu." Kose witrai, nùfi Pəñeñwen ka amutui
Israel ñi mapu meu. Amui Galilea pəle, ka məlepui
Nazaret meu.

9. Pichi Kesús məlekai kùla antù pu templo.
Chumel Kesús trafmai ñi mari epu tripantu, amui
ñi epu trem eŋu Jerusalén meu ñi konpual Paskua
fiesta meu. Rupan fiesta meu María eŋu Kose amu-
tuiŋu ruka meu, welu pichi Kesús məlekai Jerusalén
meu, welu ñi kimnon ñi epu trem. Deu amutufuiŋu
kiñe kom antù, kintufiŋu pichi Kesús raŋi ñi pu moŋeyel
ka ñi pu kimelchi che meu, ka ñi penofiel meu eŋu
wənoamutuiŋu Jerusalén meu ñi kintuafiel pichi Kesús.
Rupan kùla antù meu María eŋu Kose pu templo
petuiŋn Kesús, anùlefui raŋi pu kimche, doktor piŋelu,
Kesús ramtukefui təfa eŋn. Ñi allkùñmapeeteuchi che
afmalewefuiŋn ñi lloudəŋun meu.
Fei pieyeu ñi ñuke: „Pəñeñ, chumŋelu kam fem-
kənumúiyu? Fiñmaukiauiyu tayu kintuun tami chau
iñchiú."

PAG 55
Kesús lloudəŋui: „Chumal kam kintumukefun?
Kimlaimu kam tañi məleal iñche ñi Chau tañi dəŋu
meu?"
Feichi meu amutui ñi epu trem eŋn Nazaret meu,
ka yedəŋufi eŋu. Ka tremkəlefui Kesús ñi tripantu
meu ka ñi kimn meu ka ñi gracia meu puñma ta Dios
ka pu che.
Kesús məlei Nazaret meu ñi epu trem eŋn, feichi
trafpai ñi kùla mari tripantu.

PAG 56

10. Juan, Kesús ñi wəneltuleffe nùtramtukei ka
wətrukochekei.

Feichi llekùpai Kesús ñi antù ñi peŋeluam raŋi che.
feichi meu wefpai Juan rulu Jordán l·eufù meu ka fei
meu nùtramtukefui ka wətrukochekefui. Feichi santu
wəneltuleffe fei pi: „Lladkùlkaukəleaimn ñi pəllelen
meu reino wenumapu."
Takuntuniefui Juan trəlke kamello, trarintəkukəlefui
korron trəlke meu ka moŋekefui chori meu ka mi∫ki
∫iulliñ meu mawida meu məlelu. Jerusalén che ka kom
Judea che amuiŋn Jordán l·eufù meu, cheu ñi məlepeyùm
Juan, ka wətrukoŋeiŋn ka nentuiŋn ñi werilkan.
Al·ùn pu che ta Juan feichi werkùalchi Montulche-
feŋelu trokifuiŋn; feimeu fei pi Juan: „Iñche ta Kristo
no, welu iñche ñi rupamom məlei ñi kùpaial kiñe doi
newenŋelu iñche meu. Iñche re ko meu wətruñmacheken,
welu Fei wətruñmaiaimn meu Espíritu Santo meu.

11. Kesús wətrukoeyeu Juan.

Feichiwe meu Kesús tripai Nazaret meu ka amui
Jordán meu, ñi wətrukoateu Juan.
Welu Juan mailafui ñi femal. fei pi: „Iñche
duamyeken tañi wətrukoafiel Eimi, ka ¿Eimi Kù
paimi iñche meu? Kesús lloudəŋui, fei pi: „Femaimi
məten, Dios ñi piel ta təfa." Feimeu Juan wətrukofi
Kesús.

PAG 57

Deu ñi wətrukoŋen meu Kesus tripatui ko meu ka
rezai. Kiñe lelpe nùlawí wenumapu, ka feichi Espíritu
Santo naqpai wenté Kesús, paloma ñi ad reke. Kiñe
dəŋun allkùŋei wenuple, fei pi: „Təfa ñi məte ayùelchi
Fotəm kom tañi tutekeeteu."
„Eimi, fùcha Chau mai
Tami Fotəm Llapəmchefe,
Dios Espíritu Santo kai,
Iñ yafulpiukefe:
Kiñen Dios kùla chelei:
Itrokom kristiano rəf mupiltukei.“

PAG 58

12. Kesús femí ñi wənen milaqro kureŋen ilelkawən
meu Kaná pichi waria meu.

Feichi trafmai ñi kùla mari tripantu ta Kesús koní
raŋi pu che meu kai yechi milaqroi. Kesús fillple
trawəlfi ñi wall meu kimelpeelchi che; raŋiñ təfa meu
dullinentui mari epu fùchake werken, Apóstol piŋelu.
Ñi wənen milaqro femí Kesús Kaná piŋechi pichi
waria meu, Galilea mapu meu məlei. Eyé meu nen-
tuŋei kiñe kureŋen ilelkawən, fei meu maŋelkonuŋei
Kesús eŋn ñi pu kimelpeelchi che ka María kai.
Ñi afn meu feichi finu pùlku María fei pifi Kesús:
„Niewerkelaiŋn finu." Kesús lloudəŋui: „Petu akulai
tañi antù."
Feimeu María fei pifi wallolechi pu che: „Chem
pielmn meu Təfa, femaimn."
Məlefui kayu me∫eŋ təkupeyùm ko, kiñeke me∫eəŋ
meu trafkefui epuke kam kùlake metawe. Kesús fei
pifi wallolechi pu che: „Apolafimn ko meu kom feichi
me∫eŋ." Femiŋn, wən· me∫eŋ meu akui ñi apon.
Feimeu fei pi Kesús: „Féola nentuaimn təfa meu
ka yelafimn ñidokənuelchi wentru."
Feichi ñidokənuelchi wentru pətokokan·tufi finu
pùlku ŋetuchi ko, welu kimlafi, cheuchi ñi kùpan feichi
finu. Feimeu mətrəmfi feichi kureŋeachi wentru ka
fei pifi: „Kake che wema elkənukei kùme finu,
wəla we∫á finu, welu eimi petu ellkaniekafuimi kùme
finu.“

PAG 59

Fei təfa ñi wənen milagro ta Kesús, femí Kaná pichi
waria meu, Galilea mapu meu məlei. Təfachi milaqro
meu peŋeli ñi fùchake dəŋu, ka ñi kiməlpeelchi che
mupiltuiŋn Fei meu.

13. Kesús kimelchekei ka llapəmkei pu kutran.

Deu kimelchelu Kesús kiñe sábado pu sinagoga
Kafarnaum meu, tripai feimeu, ka peŋepui tichi epu
peñiwen, Pedro eŋu Andrés piŋelu, ñi kimelpeelchi epu
wentru ta Təfa.
Pedro ñi llalla tranalefui ŋətantu meu, aré kutran
niefui, feimeu llellipuŋei Kesús ñi llafam feichi ku-

PAG 60

trankəlechi domo. Koní Kesús cheu ñi məlen feichi
domo ka tufi kuq meu. Anùpramei feichi domo ka
mùchai məten ñamtui ñi are, ka llaftulu witratui.
feimeu ka serfitufi Kesús ka fei ñi kimelpeelchi pu
che yeŋn.
Naqnantù puwəlŋei Kesús meu itrofill pu kutran.
Kesús elí ñi kuq wenté feichi pu kutran meu, feimeu
llafyetuiŋn.
Kesús Galilea meu kom rupai. nùtramtukefui, fei
pikefui pu che meu: „Wəñoduamaimn ka mupiltuaimn
feichi Efankelio meu."

PAG 61

Fill ankenŋelu ka fill pu kutran yeŋekefuiŋn Kesús
meu, Fei kom llapəmfi.
„Fill pəle kùmelkacheiaukefui" (Hech. 10, 38).

14. Kesús moŋelmatufi ñi pəñeñ feichi l·antudomo
Nain mo tuulu.

Feichiwe meu puwí Kesus Nain piŋechi waria meu.
Amui ñi kimelpeelchi che yeŋn ka werá pu che yeŋn.
Chuməl Kesús puwí iná wəl·ŋiñ waria meu, pefi petu

PAG 62

entuŋechi kine l·a, kiñe l·antudomo ñi kiñen pəñeñ
Werá pu wariache kompañyefui feichi l·apəñeñlu.
Feimeu Señor pefi feichi l·apoñeñlu, ka mi fenten
kutranduamyefiel feichi domo, „ŋùmakilne!" pifi.
Feimeu fəlpulu ñi yepeyùm l·a, tupufi. Witrakənuui
feichi yenielu l·a. Ka Kesús fei pi: „Weche, fei pieyu.
witratuŋe." Mùchai məten witrapramei ka dəŋufemi.
Kesús elutufi ñi pəñen feichi domo.
Feichi meu məlechi kom pu che fùcha llùkaiəŋn
ka kùme konəmpafiŋn ta Señor, fei piŋn: Kiñe fùcha
profeta witrai raŋiñ iñchiñ meu, ka pepafi ñi kùpal
ta Dios.

15. Kesús ñi pin meu lladkəmtui fùcha kūrəf
l·afken· meu.

Kiñe antù meu Kesús puwi Genesaret piŋechi malliñ
I'afken· meu. Inafiŋn Kesús fùcha trawən che. Kesús
koní kiñe nafíu meu ka anùntəkukənuui, welu feichi
pu che witralekafuiŋn ùpel malliñ l·afken· meu. Kesús
kimelkefui che feichi nafíu meu.
Naqantù Kesús fei pifi ñi pu kimelpeelchi che:
„Amuin doi koneltu." Feyeŋn femkənuiŋn feichi nafíu,
Kesús ñi miaupeyùm, kake nafíu ken·ù miaukefui, Rekùl-
tripakənuui Kesús ñi nafíu meu, feimeu umautui.
Kiñe lel kiñe fùcha kùrəf triparumei raŋiñ malliñ
l·afken· meu ka fùcha reu ofluñmañmaeyeu ñi nafíu
eŋn. Welu Kesús umaqkəlefui. Ñi pu kimelpeelchi

PAG 63

che pepueyeu ñi nepelateu: „Señor, kellumoiñ, ewem
lan·aqpeaiñ em minché meu," piŋn.
Feimeu fei pi Kesús: „¿Chumal kam llùkaimn, pichi
mupiltufe che eimn?" Fei pilu feimeu witrai ka ŋənefi
kùrəf ka feichi malliñ l·afken·, ka mùchai məten kom
təŋrumetui.
Itrofill pu che afmalewei, fei piŋn: „¿Inei məŋel
kam təfa, katrùtui kùrəf ka reu?“

16. Kesús al·ùlkei kofke.

Ka antù meu Kesús amui n·ome malliñ l·afken· meu:
ùwemapu meu amui, welu kiñe fùcha trawən che ina-
eyeu feichi ùwemapu meu. Kesús, ñi fərenefiel feichi 
pu che, kimelfi ka llapəmfi pu kutran che.

PAG 64

Deuma naqí antù, ka pu Apóstol fei pifiŋn Kesús:
„Chaliwədafiŋe təfachi pu che ñi pepí amuam eŋn waria
meu ka ñi ŋillaiaqelam," piŋei ta Kesús. Kesús pi:
„Mufù kofke nieimn?"
Andrés lloudəŋui: „Təfa ñi məlen kiñe weche, niei
kechu kawella kofke ka epu challwa. Welu ¿tunteni
kam təfa, fentren che ñi dituam?" Kesús pi: „Kùpalel-
muchi feichi kofke ka feichi challwa, ka anùnaqpe pu
che kachu meu."
Anùnaqi pu che: kechu waraŋkalefui pu wentru,
rakiŋelai domo ka pichike che.

PAG 65

Feimeu Kesús tufi feichi kechu kofke ka feichi epu
challwa, prakintui wenuple, kùme piñmafi, tufi feichi
kofke, wədkafi ka elufi ñi kimelpeelchi pu che, feyeŋn
wədamelfiŋn pu che. Ka femŋechi Kesús wədamfi challwa.
Fill iŋn kom ñi kùpa in.
Chuməl itrokom wedalefuiŋn, Kesús fei pifi ñi pu
kimelpeelchi che: „Feichi puchun kofke ŋələmtuaimn,
ñi ŋənanoam." Pu kimelpeelchi che ñəmitufiŋn puchulu
feichi kechu kofke meu ka feichi epu challwa meu,
sofralu meu ka apoltuign mari epu kanasto.
Chuməl trawən che pefi feichi milaqro, welukon fei
pifiŋn Kesús: „Mupiñkechi, Təfa məten feichi profeta
ŋei ñi kùpaafel feichi tuemapu meu.

17. Kesús kimelkefi rezan ñi kimelpeelchi pu che.

Rupan ñi rezamom Kesús, pepueyeu kiñe antù ñi
kiñe kimelpeelchi che ka fei pipueyeu : „Señor, kimel-
moiñ rezan." Feimeu Kesús lloudəŋui: „Femŋechi fei
piai mn rezan:
Iñchiñ taiñ Chau, wenumapu meu ta məleimi, santul-
ŋepe tami ùi, eimi tami reino iñchiñ meu kùpape;
chumŋechi tami piel femŋekei ta wenumapu meu, ka
femŋepe kai ta tuemapu meu. Elumuiñ fachi antù taiñ
fill antù kofke; perdonañmamoiñ taiñ pu werilkan,
chumŋechi iñchiñ perdonakefiiñ taiñ pu werilkakeeteu:
elmukiliñ taiñ werilkanoam; welukanoam; welukemai wedá meu
montulmuiñ. Amén.“

PAG 66

Wəla Kesús ka fei pifi ñi kimelpeelchi pu che.
„Llellipumn ka eluŋeaimn, kintumn ka peaimn, mətrə-
maimn ka nùlalŋeaimn. Llellipulu mai fei eluŋekei
kintulu fei pekei, ka mətrəmlu fei ta nùlaləŋekei."

18. Kesús nùtramkakei feichi ùl·men che ka feichi
kuñifalche ñi parábola (adentum nùtram).

Raŋi pu che meu, allkùlefuiŋn Kesús ñi dəŋuken,
məlefuiŋn kai kiñeke rəkùŋeumechi ùl·men che, feyeŋn
fei pilelfi Señor:
„Məlefui kiñe antù kiñe ùl·men, təkuniefui púrpura,
kake təkuluwən ka, fùcha ùl·men ñi təkupeel, ka fill
antù məte kùmeke ileluwən niekefui.
Məlefui ka kiñe kuñifal che, Lázaro piŋefui ñi ùi,
tranalefui apokutran tichi ùl·menche ñi iná wəl·ŋiñ
ruka meu. Tuteŋeafui, eluŋefule pichike llaŋkùnaqchi
kofke ñi wenté mesa meu feichi ùl·men che, welu pelai
ñi rulelpaiateu. Al·ùn naq kùpakefui trewa ñi kəll-
matùñmaafiel ñi kutran.
Chumel l·alu ti kuñifal em, yepayeu ánjel, ka meta-
kənuŋepui Abrahán ñi luku meu. Təfeichi riku kai
ka l·ai, fei rəŋalŋei kùtral mapu meu.
Raŋiñ ñi fùchake kutran meu lelinprami tichi ul·men
che yem ka pefi al·ù mapu Abrahán, metaniefui Lázaro.
Feimeu mətrami: „Chau Abrahán, fəreneqen, wer-
kùlelen Lázaro, focholpe ko meu ñi kiñe wechun traŋəll-
kuq ka fələmpaianeu tañi kewən· meu, fùcha kutran-
kaukəlen iñche raŋiñ kùtral meu.

PAG 67

Abrahán lloudəŋui: „Konəmpanieŋe, fotəm, eimi re
kùmeke dəŋu niefuimi petu mi moŋen, feichi meu Lá-
zaro re kutrankaukəlefui məten. Eimi féola welukutran-
kaukəletuimi, welu Lázaro ayùunkəletui. Yom məlei
dəŋu. Raŋiñ iñchiñ meu ka eimn meu məlei kiñe fùchá
wau fitufalnulu, rəfrəf pepí naqənŋelai cheu tami məlen.

19. Kesús kùmepiñmafi pu pichike che.

Feichi antù kiñeke pu domo yeyei ñi pu pəñeñ
Kesús meu ñi tuñmaŋeal ka ñi kùme piñmaŋeal. Pu
kimelpeelchi che wedatripadəŋufemfiŋn feichi pichike
che, ñi amutuam eŋn. Feimeu Kesús fei pifi ñi pu
kimelpeelchi che: „Kalli kùpape iñche meu feichi pichike

PAG 68

che, ka katrùtukifilmn, feyeŋn mai ŋen· ŋei reino wenu-
mapu meu."
Ka Kesús mətrəmfi feichi pichike che ka rofəlfi ñi
lipaŋ, meu.
20. Ñi moŋetun Lázaro.
Betania meu iná Jerusalén moəŋelefui Lázaro eŋu
ñi epu lamŋen, María yeŋu Marta. Fùcha tukutrani
Lázaro. Feimeu feichi epu lamŋenwen fei pifalfiŋu
Kesús: „Señor, tami ayùpeel kutrani." Kesús petu
məlekafui epu antù cheu ñi məlemom. Kùla antù meu
Kesús fei pi ñi pu kimelpeelchi che meu: „L·ai Lázaro,
amuan ñi moŋelmetuafiel, piken."
Chumel puwí Kesús, deuma meli antùfui ñi rəŋal-
ŋemom Lázaro. Marta tripai trafmeafilu Kesús ka fei
pifi: Señor, məleuyefulmi təfa meu, l·auyelaiafui tañi
lamŋen." Feimeu Kesús lloudəŋui: „Moŋeai mi lamŋen,"
pi. Marta pi: „Kimn ñi moŋetual afantù meu.“ Feimeu
dəŋui Kesús: „Iñche moŋetun ŋen ka moŋen ŋen. Tuchi
mupiltulu iñche meu, l·allefule rume, moŋeleai. Ka
tuchi moŋelu ka mupiltulu iñche meu, rumel l·alaiai.“
Feimeu amui Marta, mətrəmfi ñi lamŋen ka fei pifi:
„Kimelchekelu məlepai fau ka mətrəmeimeu." Maria
ŋeñika witrai, amui cheu ñi məlen Señor ka ñi ləpu-
naqn meu ñi iná n·amun· fei pifi: „Señor, məleuyefulmi
təfa meu l·alaiafui tañi lamŋen."
María ŋùmai, ka məleyechi pu che kafei ináŋùmai
Feichi meu lladkùduamtui Kesús, fei pi: „Cheu elŋei?"

Ka lloudəŋuiŋn: „Kupaŋe, leliwəlpafiŋe." Kesús ŋùmai
feimeu, ka pefilu ñi ŋùman fei piŋn pu Judio: „Kintu-
wəlfimn, chumŋechi ayùperkefuichi."
Feichi rəŋan məlefui pu lil, kura meu takulefui ñi
wel·ŋiñ. Púulu Kesús eltuwe meu : „Entufimn kura,"
pipui. Feimeu fei pi Marta: „Señor, deuma wedá
n·ùmùi, meli antù meu l·alu kam."
Kesús fei pifi: „¿Fei pipelayu amá: mupiltulmi,
peafimi Dios ñi ŋen·ŋen?" Feimeu nentuŋei kura.
Kesús lelinprami wenuple ka ŋillatuñmawí. Feimeu
newentu fei pi: „Lázaro, tripane wekun." Ka feikachi
tripai l·auma. Welu mən·ulkəlefui ñi n·amun· ka ñi
kuq; feimeu fei pi Kesús: „Ñaitutufimn, ñi pepi amuam."

PAG 70

Fentren pu Judio, məlelu feichi meu, mupiltuiŋn
Kesús meu. Welu kakelu amuyeiŋn pu Fariseo meu ka
nutramelpufiŋn ñi chummom Kesús. Ka pu Fariseo eŋn
ñidol pu sacerdote fei piŋn: „¿Chumain? Təfachi
wentru mətewe deumai milaqro." Feimeu trokituiŋn
ni l·aŋəmafiel Kesús eŋn; welu Kesús ùpeltripai.

21. Kesús elí ayùn mandan dəŋu.

Llekùpafui ñi Paskua fiesta pu Judio, feimeu amui
Kesús Jerusalén meu. Petu kimelchelu pu templo meu
ramtueyeu kiñe Fariseo: „¿Tuchi dəŋu məŋel kam
mandakei feichi ley ?" Kesús lloudəŋui: „Ayùafimi tami
Señor Dios kom tami piuke meu, kom tami pəlli meu,
kom tami duam meu, kom tami newen meu. Fei təfa
ñi wənen ka ñi ñidolmandael feichi ley. Kaŋelu mandan
dəŋu ka femŋei: ayùafimi tami inauinauchi che, chu-
mŋechi ki∫u ayùukeimi.

22. Kesús nùtramkakei aframtun dəŋu.

Kesús nùtramelfi ñi pu kimelpeelchi che feichi fù-
chake dəŋu məlealu ñi ka kùpatual meu tuemapu meu.
Fei pi Kesús: „Che ñi pəñeñ kùpaiai, walloñmaleai
fùcha ñidoldəŋu meu, ka itrokom tuemapu kùpal tra-
wəluai ñi puñma meu. Ka fei wichukekənuafi kiñeke
pu che kake che meu, chumŋechi ta kamañ kulliñ wichu
kekənuyekei pu kordero kaniru kapra meu. Pu kileke
man pəle elkənuŋeai, feichi kake pu che weleple.
Feimeu feichi Kesús rey fei piafi manpəle məlechi
pu che: „Kùpamn, ñi kùme piñmael tañi Chau, ka

PAG 71

nùniemn feichi reino, ñi elŋemom mapu adkəlei eimn
tamn duam."
Welu welepəle məlechi pu che fei piafi: „Wədamn
iñche meu, tamn maliciaŋen, rumel məlechi kùtral mapu
meu, adkəlei wekufù ka ñi pu ánjel ñi duam."
Ka təfachi pu che yeŋei turəpu məlechi kutran-
kawən meu, welu feichi nor kùmeke pu che konai
afnoachi moŋen meu.

23. Kesús elí doi santuŋechi Sakramento Altar.

Feichi pun· meu petu tañi l·anon, Kesús elí kiñe
Sakramento apolelu kimfalnuchi dǝŋu meu.

PAG 72

Akui ñi antù, kimfui Montulchefe, ka kùpa elurpufi
ni pu wen·ùi kine konəmpaniepeyùm ñi ayùn, wechualu
kam ñi ayùafiel.
Feichi pun· meu tulu Kesús kofke ñi santoke kuq
meu, prakintui wenuple, gracias pifi ñi fillpepilfe Chau.
kùme piñmafi kofke, wədamfi ka nùukelfi ñi pu kimel-
peelchi che, fei pi: „Tumn ka imn, təfa iñche ñi anka
ŋei, wǝlŋeai eimn tamn duam," pi ta Kesús.
Rupan ilu eŋn, Kesús ka femŋechi tui kaliz, gracias
ka pi, kùmepiñmafi ka elufi ñi pu kimelpeelchi che,
fei pi : „Tumn ka pùtuaimn, təfa iñche ñi mollfùñ ŋei,
wətruñmaŋeai eimn ka fentren pu che ñi duam ŋənai-
tuŋeam werilkan. Eimn ka femaimn tañi konəmpa-
ŋeam." Ka fill pùtuiŋn feimeu.

24. Kesús arofmollfùñi malaltəku olifantu meu.

Chuməl deuma təkuuyefui wekufù Judas ñi piuke
meu, kiñelke feichi mari epu Apóstol, ñi wəlafiel ñi
kimelpeeteu, amui ñidolke pu sacerdote meu, ka fei
pipufi: „Chem elumoan, eluulin Kesús? Feyeŋn pi:
„Kula mari moneda plata": ka Judas maí ñi chalin-
təkuafiel Kesús fentren plata meu.
Deuma pun·lu, Kesús amui ñi kake mari kiñe kimel
peelchi che yeŋn, Olifantu winkul meu, cheu ñi məle
mom Getsemaní piŋechi malaltəku mapu. Ka fei pifi
Kesús ñi pu Apóstol: „Fau məlekellemn petu tañi ŋilla-
tuñmaun." Ka yefilu Pedro, Santiago ka Juan, ponwi
koní malaltəku olifantu meu.

PAG 73

Feimeu Kesús yechi lladkùnaqi ka fiñmawí ñi piuke
ka fei pifi ñi kùla apóstol: „Lladkəlei tañi pəlli tañi
l·aial meu. Fau məlekellemn, nepeleaimn ka ŋillatuñ-
mauaimn." Ka pichike trekaiaulu traf pùlli kənui ñi
aŋe, ŋillatuñmaui ka pi: „Tañi Chau, pepi femŋele.
pəntùlfiŋne iñche meu feichi kaliz, welu iñche ñi piel
felekilepe, Eimi mai piaimi. Kùla rupa femŋechi
ŋillatuñmaui Kesús.
Feimeu akurumei ñi fiñmawən, ka fenten arofùmoll-
fùñi, maŋinaqyei pùlli meu ñi mollfùñ.

PAG 74

Petu ŋillatuñmaukəlekafui doi al·ùñma ka doi poyen-
kechi. Feimeu peufalueyeu kiñe ánjel wenuple ka
yafulduameyeu.
Ka Kesús witrai ka fei pifi ñi pu kimelpeelchi che:
„Witramn, amuiñ. Kintuwəlfimn, llekùlepai kùpalchelu."

25. Kesús nùtuŋepai.
Kesús petu ñi dəŋun pepayeu Judas, werá pu sol-
dao yeŋn ka pu kon·a yeŋn, miawəliŋn fentanan-
təkulechi kùde ka ùpe kùde, fuchá machete ka karoti.
Judas aŋka rəpù fei pirpufi ñi pu soldao: „Iñche tuchi
ñi be∫ítupuel fei tuafimn." Feimeu pepufi Kesús, chali-
pufi ka pi: „Mari mari, kimelchekelu"; ka be∫itufi.
Kesús fei pieyeu: „Wen·ùi, ¿chumal kam kùpaimi?
¿Kiñe be∫itun meu kam chalintəkukefimi che ñi Pəñeñ?"
Feimeu Kesús chiwədrupai trokiñ che pəle ka ram-
tufi: „¿Inei kam kintukefimn?" „Kesús, Nazaret che,"
llondəŋuŋei Kesús. Fei pi Kesús: „Iñche ta təfa."
Feyeŋn wəñowitrawiŋn ka tranapuiŋn pùlli meu.
Iñaŋechi ka ramtui Kesús: „¿Inei kam kintukefimn?"
Ka feyeŋn lloudəŋuiŋn: „Kesús. Nazaret che." Kesús
pi: „Deuma piuiñ: iñche ta təfa. Felele ñi kintumoke-
fiel iñche, kalli amupe təfa yeŋn." Feimeu nùŋei Kesús.
Welu Simón Pedro piŋelu nentupai ñi machete,
chùŋarùŋepui Malko, Ñidolsacerdote ñi kon·a, rəpunen-
tuñmaŋei ñi man pilun. Welu Kesús fei pifi Pedro:
„Təkutuŋe mi machete faina meu. Feimeu tuñmafi
ñi pilun Malko ka llapəmfi.

PAG 75

Wəla nùcheŋei ka trariŋei. Tichi pu kimelpeelchi
che ki∫ukənofiŋn Kesús ka lefmawiŋn, Pedro eŋu Juan
l·el·əmlaeyeu, wenche inalei.

26. Kesús piñmaŋei ñi l·aial.

Feichi trokiñ che puwəlfiŋn Kesús Kaifás piŋechi
Ñidolsacerdote ñi ruka meu, cheu ñi trawəlumom feichi
trawən fùchake juez. Ñidolsacerdote yeŋn ñi trawən
ŋùlam kintufiŋn testiko, Kesús ñi trafdəŋuateu, fei ñi
pepí piſmaneam ñi laial, welu pelainn.
Feimeu witrapramei Ñidolsacerdote, ka fei piŋei
Kesús: ,Ramtukadəŋuayu moŋen Dios fəla, fei pimoaiñ:
„¿Eimi kam Kristo, Dios ñi Fotəm?"
Kesús lloudəŋui: „Iñche mai", pi.
Feimeu Ñidolsacerdote wichárùi ñi takun ka fei pi:
„Təfa wedá dəŋui ta Dios meu. ¿Doi chumŋechi
testiko kam peaimn?" Ka itrofill wirarùiŋn: „L·a-
ŋəmfali."
Feimeu Kesús yeŋei, kintuñmanieŋepui wùn·man meu
wəla. Petu ñi femnieŋen wedá ayetumekefeyeu ñi
kintuñmanieteuchi che: tofkùtuaŋeŋekefui, wiraftəkuŋe-
kefui, ùweñilkənumekeŋekefui ka fill adkaŋekefui.
Feimeu wəñoduami Judas ñi furi wəlfiel meu Kesús
ka elutufi feichi kùla mari moneda plata pu Ñidol-
sacerdote, fei pifi: „Kulpan tañi wəlfiel meu nor kùme-
ŋelu ñi mollfùñ. “Welu feyeŋn lloudəŋuiŋn: „¿Iñchiñ
chumiiñ feimeu? Eimi kidu mi dəŋu ta təfei." Judas

PAG 76

ùtrəftəkurputufi feichi plata pu templo meu, ka tripa-
tui, feimeu ka pəltrùkənuwí.

27. Kesús azotiŋei.

Feichiwe meu Judea meu gofernador ŋefui ta Poncio
Pilato, fei meu yefiŋn Kesús pu Judio pu liwen ñi dəŋu-
ŋeal. Pilato kimniefui, re ñi itrùrùn meu pu sacer-
dote nùtuŋefui Kesús, feimeu kintukefui dəŋu ñi pepí
montulafiel ta Təfa. Welu pu sacerdote ŋədalkənufi
pu trawən che, ka itrofill wirarùiŋn: „Krucificaŋepe,
krucifikaŋepe."

PAG 77

Pilato pi: „Peñmalafiñ kulpa tañi l·aŋəmŋeam.
Feimeu fəla ŋillaazotiafiñ, ka wəla məñatripatuai."
Feimeu mandai ñi azotiŋeal Kesús.

28. Kesus wayun· meu trariloŋkokənuŋei.

Deu azotiŋelu Kesús nentuñmaeyeu ñi təkuluwən
pu soldao ka təkukənuleleyeu kiñe púrpura makuñ.
Damikənulfiŋn trariloŋko wayun· ka elelfiŋn Kesús ñi
loŋko meu. Elelkənufiŋu kuq meu kiñe farilla cetro
reke, lukunaqkantukefuiŋn puñma Kesús meu ka ñi

PAG 78

ayetufiel fei piŋn: „Mari mari, pu Judio ñi rey.“ Kakelu
tofkùtueyeu ka ùweñileyeu, tuñmaŋetui ñi farilla ka
feimeu wiraftəkuaŋeŋei.

29. Kesús elkənuŋei puñma pu trawən che meu
ka chalintəkuŋei ñi krucifikaŋeal.

Petu kintukefui dəŋu ta Pilato ñi montuam Kesús.
Fei ñi duam mandai ñi elkənuŋeam Kesús puñma pu
trawən che, wayun·trariloŋkolefui, púrpura makuñ təku-
niefui; ka fei pi Pilato: „Kintuwəlfimn, che ta təfa!"

PAG 79

Welu pu Ñidolsacerdote ka ñi pu kon·a yeŋn wira-
rùiŋn: „Krucifikaŋepe, krucifikaŋepe", piŋn.
Pilato fei pi: „iñche peñmalafiñ ñi kulpa." Welu
pu Judio lloudəŋuiŋn: „Iñchiñ nieiñ taiñ ley, ka fei ñi
fəla məlei ñi l·aial ta təfa, ki∫u Dios ñi fotəmuun
meu."
Feichi afpun rupa Pilato elí dəŋu ñi montuam Kesús;
welu pu Israelita fei pifiŋn: „Deumalmi mi montuam
Kesús, wen·ùi ŋelaimi César meu." Feimeu Pilato tuí
ko, kəchakuqtui ka fei pi: „Kulpa nielan ñi mollfùñ
meu təfachi norkùmeŋelu. Chumŋechi ayùlmn eimn,
femaimn." Ka lloudəŋui feichi pu trawən che: „Kùpape
ñi mollfùñ wenté iñchiñ meu ka taiñ pu yall meu",
piŋn.
Feimeu Pilato chalintəkufi Kesús ñi krucifikaŋeam.

30. Kesús panùyeniei ñi kruz.

Kesús walloñmaeyeu pu soldao, nentuñmaŋetui ñi
púrpura makuñ, təkulelŋetui ki∫u mi təkuluwən, yeŋei
cheu ñi krucifikaŋeal: ki∫u yei ñi kruz.
Kesús pərai Gólgata kam Kalfario piŋechi wiŋkul
meu, leŋleŋwe ñi fei piken tichi ùi. Kesús eŋn amui
epu wedakecheŋelu ka ñi krucifikaŋeam eŋu.
Kiñe wentru, Simón piŋelu, feimeu akui lelfùn meu.
Pu soldao ŋeñikaeyeu, ñi kelluyekənuafiel ñi kruz
ta Kesús.

PAG 80

Kiñe fùcha trokiñ che yeŋn tripai Kesús. Reyù-
amulefui kai kiñeke kùmeduamŋechi pu domo, ñi kutran-
duamyefiel meu Kesús ŋùmaiŋn.
„Ofi∫a reke yeŋei l·aŋəmchewe meu, welu nùlalai
ñi wən" (Hech. 8, 32).

31. Kesús ñi krucifikalen meu.

Epe raŋi antù Kesús puwi Kalfario piŋechi wiŋkul
meu. Pu soldao elueyeu ùtrum ka finaqre ñi pùtual.

PAG 81

Kesús pətokokan·tui feichi we∫á pùlku, welu ayùlai
pùtualu. Wəla krucifikanei.
Kiñeun Kesús eŋn krucifikaŋei kai feichi epu wedá
che, kiñe, Kesús ñi man pəle, kaŋelu Kesús ñi wele pəle.
Feimeu pu soldao wədamfiŋn Kesús ñi təkuluwən,
welu ñi túnika, dùwéntakun ŋefui, kùpá wədamlafiŋn,
fei kudelŋei tuchi ñi weual.
Pu soldao məlefui iná kruz ka peñiefuiŋn ñi kutran-
tulkaŋen Kesús.

PAG 82

„Ayùeneu ka kidu wəlui ñi l·aial iñche mi duam."
(Gal. 2, 10.)
Dios ñi kordero, nentukefimi kom mapu ñi werilkan,
fərenemoiñ.

32. Kesús dəŋui ñi reqle afn·eməl ka l·ai.

1. Ñidolsacerdote yeŋn fentren pu Judio ayetufiŋn
Kesús ka fei piŋn: „Eimi Dios ñi fotəm ŋelmi, naq-
paŋe kruz meu."
„Kake pu che montulfi, welu kidu pepí montuluuke-
lai ta təfei." Welu Kesús ŋillatuñmawí ka fei pi: „Chau,
ŋùnaitufiŋe yeŋn, kimlai ñi chumken eŋn."
2. Kiñeke feichi epu wedá che, krucifikaneuma Kesús
eŋn, kafei ayetufeyeu, fei pi: „Eimi Dios ñi Fotəm
ŋelmi, montuluŋe ka montulmoiyu kai." Welu kaŋelu
fei pi: „Iñchiú tayu kulpaken meu nalŋeiyu, welu təfa
chem rume wedá femlai." Ka chiwədrupalu Kesús
pəle, fei pi: „Konəmpanieaqen, Señor, chuməl məle-
putulmi paraiso meu." Kesús lloudəŋueyeu: „Mupiñ-
kechi fei pikeyu: fachi antù məleaimi paraiso meu
eimi inchií."
3. Minchetu kruz meu witralefui Kesús ñi ñuke
yeŋu ñi ayùn kimelpeelchi che. Kesús fei pifi María:
„Dómoche. fei təfei tami pəñeñ." Feichi kimel-
peelchi che fei piŋei kai: „Fei təfei tami ñuke."
Feimeu turpu wədawelai María meu feichi ayùn kimel-
peelchi che.

PAG 83

4. Raŋiantùlu dumiñrumei antù, ka fùcha dumiñ
takuniefui muñku mapu kùla hora fentreñma. Feimeu
Kesús wenuntui ñi dəŋun ka fei pi: „Tañi Dios, tañi
Dios, ¿chumŋelu kam tranakənoen?"
5. Pichi al·ùn meu fei pi Kesús: „Wiwùn." Feimeu
kiñe soldao tufi kiñe esponja, wifontəkufi finaqre meu,
elfi wechun rəŋi meu ka nùukəlfi Kesús ñi pətokoam.
6. Deu pətokokantúuma Kesús fei pi: „Kom trùr
deukəlei."
7. Iñaŋechi Kesús newentu fei pi: „Señor, tami kuq
meu chalintəkun tañi kùrəf." Ka ləpunaqkənui ñi
loŋko ka chalintəkulelfi ñi pəlli ta Señor.
Nùyùi mapu, traftralofui lil. Nùlankepi eltuwe, ka
fentren l·a pu che ñi aŋka witratui. Feichi kapitan
eŋn pu soldao fùcha trepewiŋn ka fei piŋn: „Mupiñ-
kechi nor kùme che ŋeərkefuy em ta təfei, mupiñkechi
Dios ñi fotəmerkefuy em." Kom che mətroŋùkantui
ñi rəku ka dəŋunokechi amutui Jerusalén meu.

33. L·a Kesús entuklafaŋetui ka rəŋalŋei.

Allwe naqnantù kiñe feichi soldao tufi rəŋi ka
nùlañmafi ñi kadi Kesús. Feikachi maŋitripai mollfùñ
ka ko.
Wəla ñi epu kimelpeelchi che Kesús entuklafañ-
matufiŋn ñi l·a aŋka, mən·ulfiŋu lif ekull meu, ka təku-
ŋei kiñe wé rəŋan lil meu. Wəl·ŋiñ rəŋan meu elŋei
kiñe fùchá kura.

PAG 84

Ka antù meu kùpaiŋn pu nidolsacerdote, elfiŋn kui-
daial feichi pu soldao iná rəŋan meu ka sellakanofiŋn
feichi kura.

34. Kesús wəñomoŋetui l·achi pu che meu.

Kula antù wùn·man meu wəñomoŋetui Kesús raŋi
pu l·a meu; ka tripai rəŋan meu apon fùchake dəŋu
meu. Kiñe lel fùcha nùyùfemi mapu. Wenuple naqpai
Señor ñi kiñe Anjel, entupai kura, ñi takulemom Wəl·ŋiñ
rəŋan ka anùkənui wenté fei meu. Ni kintuwəln lləfke-
femekefui, ka ñi lùq təkuluwən napər pire femŋefui.

PAG 85

Feichi kintunieeltuwelu trùntrùnùiŋn llùkan meu ka
tranapuiŋn pùlli meu l·a femŋechi.
Feichi meu akui kiñeke kùme duamŋechi pu domo,
ayùfuiŋn ñi ŋəl·fùñmaiafiel Kesús ñi trawa ka pepufiŋn
nùlalechi rəŋan. Feichi ánjel fei pi: „Kintukefimn Kesús
Nazaret túulu krucifikaŋeuma? Wəñomoŋetui, ŋelai fau.
Amumn ka fei piafimn pu kimelpeelchi che yeŋn Pedro."

35. Kesús peufalufi ñi kimelpeelchi pu che ka elí
Sakramento Penitencia.

Feichi antù naqnantù meu traukəlefui kiñe fùcha
katrùntǝku ruka meu Jerusalén meu feichi pu Apóstol

PAG 86

ka kiñeke kimelpeelchi pu che yeŋn. Ñi llùkafiel meu
pu Judio nùrəfniefuiŋn ñi wəlŋiñ ruka. Kiñe lel peu-
falwí Kesús raŋi pu feyeŋn meu ka fei pifi: „Kùmelen
məletupe eimn meu. Iñche ŋen, llùkakilmn." Feichi
kimelpeelchi pu che ayùuiŋn pefilu Señor.
Ka fei pitui Kesús iñaŋechi: „Kùmelen məletupe
eimn meu. Chumŋechi ñi Chau werkùuyeeneu iñche.
ka femŋechi iñche kai werkùuain." Feimeu pimuñmafi
feyeŋn ka fei pifi: „Lloufimn Espíritu Santo. Eimn
inei rume perdonañmafilmn werilkan, perdonañmaŋeai;
ka eimn inei rume nieñmakafilmn ñi werilkan, nieñ-
maŋekaiai."
Ka ñamrumetui Kesús puñma ñi pu Apóstol meu.

36. Kesús chechùmkənofi Pedro, ñi ñidolŋeal təfachi
Iqlesia dǝŋu meu.

Deu moŋetulu Kesús məletui təfachi tuemapu meu
meli mari antù, kakeumechi peŋelkefui ñi pu Apóstol
meu rəf ñi fei ŋen, rəf ñi wəñowitrapramemotum ka
rəf ñi moŋeletun, ka dəŋukefui feyeŋn Dios ñi reino
dəŋu meu. Kafei peufaluwí Señor kake kimelpeelchi pu
che meu ka kiñe rupa yaf kechu pataka che meu.
Kiñe antù reqle kimelpeelchi che məlefuiŋn Gene-
saret piŋechi malliñ meu, raŋiñ feyeŋn meu Pedro,
Santiago ka Juan. Kiñe lelpe məlerumei Kesús raŋiñ
feyeŋn meu ùpəl malliñ meu, ka nùtramkai ka i feyeŋn.
Ka Kesús fei pifi Simón Pedro: „Simón, Juan ñi
fotəm, ¿pu feyeŋn meu doi ayùpean eimi?" Pedro

PAG 87

lloudəŋui: „Deu kimimi, Señor, ayùkeeyu." Ka Kesús
fei pieyeu: „Kintuñmanielaqen tañi pu kordero." Kawe
fei pitui Kesús: „Simón, Juan ñi fotəm, ¿ayùkepeen
chei?" Pedro lloudəŋui: „Eimi kimimi, Señor, ayù-
keeyu." Ka Kesús fei pieyeu: „Kintuñmanielaqen tañi
pu kordero."
Kùla rupa ramtueyeu Kesús: „Simón, Juan ñi fotəm,
¿ayùkepeen chei?- Feimeu lladkùnaqi Pedro ka fei
lloudəŋufi Kesús: „Señor, eimi fill kimimi, ka kimimi
kai tami ayùkefiel. Ka Kesús fei pieyeu: „Kintuñ-
manielan ñi pu ofi∫a."

PAG 88

37. Kesús wechui wenumapu meu.

Feuall Kesús peufaluwí ñi mari kiñe Apóstol meu
ileluwən ruka meu Jerusalén meu. I pu feyeŋn ka
mandalfi, Jerusalén meu ñi məlekaiam eŋn, lloufile eŋn
wəla Espíritu Santo. Wəla məlefui ñi nùtramelmeafiel
feichi efankelio pu Judio ka pu pagano. Fei pieyeu
Kesús eŋn: „Iñche eluŋeuyen kom pepiluwən wenu-
mapu ka tuemapu meu. Amuaimn ka kimelafimn itro-
kom pu kùpal ka wətrukolafimn Chau ka Fotəm ka

PAG 89

Espíritu Santo kai ñi ùi meu, kiməlafimn kom dəŋu
tamn allkùmom iñche meu. Iñche məlekaian eimn meu
afpun tripantu meu. Tuchi mupiltule ka bautizaŋele,
montuai. Welu tuchi mupiltunule, we∫á dəŋu meu
elŋeai."
Wəla Kesús yefi ñi pu Apóstol Olifoŋechi Wiŋkul
meu, wenuntuprami ñi kuq ka kùme piñmafi feyeŋn.
Petu ñi kùme piñmafiel pəntùkənui feyeŋn meu ka
wechui wenumapu meu. Pu Apóstol ŋillatuñmaukəle-
fuiŋn Kesús meu ka kintuwəlniefuiŋn deu ñamkonpulu
wəla kiñe tromù meu.
Petu ñi prakintulekan pu Apóstol, naqparumei epu
Anjel, lùq təkuluwənŋ eiŋu, fei pifiŋu: „Təfachi Kesús
pəntùkənui eimn meu ka wechui wenumapu meu; chum-
ŋechi pefimn ñi pəramom, ka femŋechi kùpatuai."
Feimeu pu Apóstol apó ayùun amutuiŋn Jerusa-
lén meu.

38. Kesús ñi kimelpeelchi pu che lloufiŋn Espíritu
Santo.

Jerusalén meu trawəluiŋn pu Apóstol ileluwən ruka
meu. Tié meu ŋillatuñmaufuiŋn itrofill kiñeun. Feyeŋn
mǝlefui María, Kesús ñi ñuke, kake kimelpeelchi pu
che kai, pataka epu mari che fentenchi kam fenten-
nochi.
Mari antù meu wenuple naqpai rarakùn, fùcha kùrəf
reke, apolpafi ruka cheu ñi traukəlemom feichi kimel-

PAG 90

peelchi pu che. Kùtralkewən· peufaluwí ka witralepui
kiduke ñi senchu loŋko meu. Ka fill apolŋeiŋn
Espíritu Santo meu ka deŋufemiŋn kakeumechi ke-
wən·meu.
Ñi allkùkefiel feichi fùcha rarakùn akuyei fùchake
trokiñche. Feimeu wekun tripai Pedro ka nùtramtui
Kesús ñi wəñomoŋemotum l·achi pu che meu ka ñi
wechumom Dios Chau ñi man meu. Fentren pu
mupiltui ka wətrukoŋei. Feichi antù meu kùla waraŋka
che chi koní Iqlesia ñi kərpu meu.

PAG 91
39. Dios ñi Iqlesia fillple pùzi.

Rupamom Paskuafiesta pu Apóstol amuiŋn nùtram-
tulafilu muñku mapu meu pu Judio ka feichi pu pagano
mupiltun Kesús meu ka fei tañi kimelelchi dəŋu. Kesús
ñi ùi meu deumaiŋn fùchake afmatun dəŋu ta pu
Apóstol; raŋiñ feichike milaqro meu Señor wəli ñi doi
konəmpaŋeam ñi nùtramtun eŋn. Fill antù doi al·ùn-
ŋetui mupiltuchi pu che, ka Kesús ñi Iqlesia amulei ñi
tremn. Pu Apóstol elyefiŋn obispo ka sacerdote kai.

